*אדום חזה*
_Robin / Erithacus rubecula_

*טבעת:* X
*משפחה*: קיכליים

*זיהוי*:
החלקים התחתונים בצבע חום אפרפר. סנטר, גרון, חזה, לחיים וקדמת העין בצבע כתום אדום. אין לבן בזנב. לפרחון כתמים בכל הגוף (לא בארץ).

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו / אביב
*בוגר* (גיל 4): אין ניגוד בסוככות הגדולות. צבע העין חום. החלק הפנימי של המקור העליון כהה או אפור בינוני, אך לעתים אפור בהיר כמו לפרט שנה I. ייתכנו כתמים קטנים בהירים/ג'ינג'ים באחת או שתיים (או אף בכולן) מהסוככות הגדולות. קצות נוצות הזנב בדרך כלל מעוגלות, אך אם מחודדות, אז יותר רחבות ומרובעות.
*שנה I* (גיל 3): העין בצבע אפור כהה. החלק הפנימי של המקור העליון בצבע צהוב עד אפור לבן צהבהב. כתמים ריבועיים גדולים ובהירים על 5-4 הסוככות הגדולות החיצוניות. קצות נוצות הזנב בדרך כלל מחודדות.

*קביעת זוויג*:
הזוויגים זהים בניצוי.

*נתונים ומידות*:
כנף: 77.5-64 (ירושלים).
3 תתי מינים נוספים על התת מין הראשי _rubecula_ שהוא החורף והנודד העיקרי. _hyrcanus_, _caucasicus_ ו-_tataricus_. קיימים מופעי ביניים ביניהם. התת מין _hyrcanus_ מעט גדול מהאחרים - כנף 78-70. צבעיו יותר רוויים כאשר החלקים העליונים מגיעים עד לצבע חום כהה. בסיס נוצות הזנב אדמוני, סוככות הזנב בצבע קינמון והחזה גם הוא בצבע אדמוני עשיר.