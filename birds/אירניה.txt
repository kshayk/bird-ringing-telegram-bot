*אירניה*
_White-throated Robin / Irania gutturalis_

*טבעת:* BG
*משפחה*: קיכליים

*זיהוי*:
זנב שחור לזכרים או שחרחר חום-אפרפר לנקבות. סוככות בית השחי כתומות עד בז'. חלקים עליונים כחלחלים או חום אפרפר ללא פספוס.

*חילוף נוצות*:
*בוגר* - קיץ מלא, חורף חלקי; (קיץ מלא מושהה, חורף מלא).
*צעיר* - קיץ חלקי, חורף חלקי.
רוב הבוגרים מחליפים חילוף של כל נוצות הכנף והזנב אשר אינו כולל אברות אמה (או חלק מאברות האמה). צעירים לעולם אינם מבצעים חילוף מלא בחורף.

*גיול*:
סתיו
*בוגר* (גיל 4): החלקים החיצוניים של אברות הכנף והסוככות אחידות וטריות. ללא קצוות לבנים לסוככות היד והשלישוניות.
*שנה I* (גיל 3): קצוות בהירים קטנים ומוגדרים לסוככות היד ולעתים גם לשלישוניות ולסוככות הגדולות.

אביב
*זכר בוגר* (גיל 6): כל האברות והסוככות ללא קצוות לבנים. כנפית שחורה מנוגדת לשאר הכנף. אברות יד אפורות כהות עטורים צבע כחלחל.
*נקבה בוגרת* (גיל 6): ללא קצוות לבנים לסוככות ולשלישוניות. אברות יד טריות למדי.
*נקבה שנה II* (גיל 5): קצוות לבנים לחלק מהסוככות והשלישוניות. אברות יד בלויות חומות.

*קביעת זוויג*:
*זכר*: צידי הצוואר וקדמת העין בצבע שחור. כמות הלבן בגרון משתנה. חזה כתום או בז'. פס גבה בצבע לבן. כנף - 102-91.
*נקבה*: ללא שחור בראש וללא פס גבה לבן. ללא כתום בחזה. כנף - 98-87.