*אנפית גמדית*
_Little Bittern / Ixobrychus minutus_

*טבעת על הטיביה:* E (EE)
*משפחה*: אנפיתיים

*זיהוי*:
החלקים התחתונים בהירים ומנוגדים לראש ולגב האפורים כהים. ניקוד בבטן ובאברות הכנף והסוככות. שלושה עד ארבעה פסים עדינים לרוחב הזנב. ללא פרק יד כהה.

*חילוף נוצות*:
**בוגר** - קיץ מושהה.
**צעיר** (גיל 3/5) - קיץ חלקי

*גיול*:
סתיו / חורף
_זכר בוגר_ (גיל 6): הסוככות הגדולות בצבע לבן או אפור צהבהב.
_נקבה בוגרת_ (גיל 6): סוככות הכנף אחידות בצבע צהבהב-לבנבן.
_שנה I_ (גיל 3): כמו נקבה בוגרת אך השוליים של נוצות הכיפה והמצח יותר רחבים עם שוליים בצבע חום בהיר. לגב ולסוככות השכמה צבע שחום עם שוליים רחבים בצבע צהבהב בהיר. סוככות הכנף בצבע חום אפור כהה עם שוליים רחבים צהבהבים בהירים.
_שנה II_ (גיל 5): חלק מהציפורים שומרות על מספר סוככות ישנו בעיקר סוככות אמה חיצוניות. אחרי חילוף לא ניתן לגייל אלא כגיל 4.

אביב / קיץ
_שנה II_ (גיל 5): כמו בחורף.
_בוגרים_ (גיל 6): כמו בחורף.

*קביעת זוויג*:
_זכר בוגר_: החלקים העליונים והזנב בצבע שחור עם ברק ירקרק. הסוככות הגדולות בצבע לבן או אפרפר-לבנבן.
_נקבה בוגרת_: החלקים העליונים בצבע חום עם רמזים אדמוניים ניכרים ושוליים לבנבנים. סוככות הכנף בצבע צהבהב-לבנבן.

*נתונים ומידות*:
כנף: זכר 157-149, נקבה 153-142. טרסוס: זכר 52-43, נקבה 47-41.