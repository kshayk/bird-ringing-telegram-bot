*בז מצוי*
_Common Kestrel / Falco tinnunculus_

*טבעת*: E
*משפחה*: בזיים

*זיהוי*:
אברת היד השמינית קצרה ב1-5 מ"מ בלבד מהאברה התשיעית והאברה השביעית קצרה מהתשיעית ב16-24 מ"מ. הטופר כהה. גדול וכבד מבז אדום.

*חילוף נוצות*:
*בוגר*: חילוף מלא מתחיל אחרי תקופת הקימון עם הכנף והזנב. אברות היד מתחלפות בשני כיוונים מהרביעית או החמישית. אברות האמה מתחלפות גם כן בשני הכיוונים מהמרכז. חילוף נוצות הגוף מתחיל גם הוא באותה התקופה. החילוף מסתיים בדרך כלל עד תחילת ספטמבר - אוקטובר (נובמבר).
*צעיר* (גיל 3/5): חילוף חלקי אחרי הפריחה מהקן כולל בעיקר גוף ונמשך ברציפות עד לקבלת ניצוי של בוגר. כנף וזנב מוחלפות ביוני-יולי של השנה הקלנדרית השנייה ומושלם בדרך כלל עד אוקטובר-נובמבר.

*גיול*:
סתיו / חורף
*צעיר* (גיל 3): פלומה טרייה אחידה.
*חורף I* (גיל 3/5): כמו גיל 3 אם כי חלק מניצוי הגוף הוחלף לניצוי בוגר.
*חורף II נקבה* (גיל 5): אחרי חילוף כמו בוגרת. פרטים מתקדמים כאלה אינם ניתנים לגיול מעל שנה קלנדרית שניה (גיל 4). אבל, לחלקם יש עדיין נוצות ישנות בצידי הבטן. יש להיזהר מבלבול עם פרטים בלבוש חורף ראשון המראים ניצוי של בוגרים בצידי הגוף, ולבדוק את קצות אברות היד - לפרטים בניצוי חורף שני יהיו אברות יד טריות עם קצוות קטנים חיוורים (2מ"מ רוחב).
*חורף II זכר* (גיל 5): בגב ובעורף יימצאו נוצות ישנות ובלויות. ניגוד בשלישוניות. פרטים מתקדמים בחילוף אינם ניתנים לגיול מעבר לשנה קלנדרית שנייה (גיל 4).
*בוגר זכר* (4/6): החלקים העליונים בצבע ערמוני עם ניקוד תת קצה שחור. נוצות הזנב אפור טהור עם פס תת קצה שחור.
*בוגרים* (6): פרטים בחילוף נוצות הכנף כשנוצות חדשות וישנות מסוג של בוגרים. בעיקר ניתן לראות בסוככות היד. אחרי חילוף לא ניתן לגייל מעבר לשנה קלנדרית שניה (גיל 4).

אביב
*קיץ I* (גיל 5): כתמים שחורים בנוצות צידי הגוף מוסחים מהאמצע לצד אחד בלבד. סוככות היד עם סימנים צהבהבים.
*בוגר* (6): כמו בסתיו / חורף.

*קביעת זוויג*:
*צעיר וחורף I*: קביעת הזוויג אינה אפשרית בחלק מן הפרטים לפני שקיבלו חלק מנוצות הבוגרים בדצמבר. בכל אופן פרטים עם כיפה אפורה, עורף אפור או סוככות על זנב אפורות נחשבים זכרים.
*זכר בוגר*: כיפה וזנב בצבע אפור כחלחל.
*נקבה בוגרת*: כיפה וזנב בצבע ערמוני (לעתים יש נקבות עם נוצות זנב בצבע אפור).