*בז ערב*
_Red-footed Falcon / Falco vespertinus_

*טבעת*: EE/D
*משפחה*: בזיים

*זיהוי*:
בז קטן בגודל של בז אדום. הצעירים מפוספסים בחלקים התחתונים. בחלקים העליונים הנוצות עטורות בצבע אדמדם והחלק האחורי של הכיפה בצבע ערמוני. זכרים בוגרים אחידים בצבע אפור ושחור כולל הראש. הנקבות אפורות עם פסי רוחב כהים בחלקים העליונים וצבע חלודי בחלקים התחתונים ובכיפה. לפרטים בשנה שנייה שילוב של נוצות של צעיר ובוגר בעיקר באברות הכנף והזנב.

*חילוף נוצות*:
*בוגר*: קיץ מלא מושהה.
*צעיר* (גיל 3/5): קיץ - חורף חלקית.

*גיול וקביעת זוויג*:
סתיו / חורף
*צעירים*: ניצוי גוף מפוספס (לאורך) בכבדות. לזנב פסי רוחב כהים ובהירים אחידים ברוחבם. סוככות תת כנף מפוספסות. משלים את חילוף ניצוי הגוף כולו במהלך החורף לניצוי של בוגר.
*זכר בוגר*: החלקים העליונים אפורים, החלקים התחתונים שחורים, הרגליים מנוצות באדום יחד עם סוככות התת זנב. לפרטים בחילוף מספר אברות יד חדשות. הנוצות הישנות הן נוצות של בוגר.
*נקבה*: זנב עם פסים רחבים כהים ללא צבע אפור.
*נקבה בוגרת*: החלקים העליונים בצבע אפור עם פסי רוחב כהים בחלקים העליונים וצבע חלודי בחלקים התחתונים ובכיפה. הכיפה יכולה להיות בין צבע בהיר לצבע חלודי. לפרטים בחילוף מספר אברות יד חדשות. הנוצות הישנות הן נוצות של בוגרת.
*שנה II* (גיל 5): ראו אביב.

אביב
*זכר* (גיל 5): דומה לבוגר אך קיימות אברות כנף וזנב מפוספסות של צעיר.
*נקבה* (גיל 5): ניצוי גוף כשל בוגרת. נוצות הזנב הטריות, אם יש, ארוכות יותר אפורות ובעלות פסי רוחב כהים דקים ופס תת קצה רחב לעומת נוצות זנב של צעיר הקצרות יותר עם פסי רוחב שווים בהירים וכהים.

*נתונים ומידות*:
כנף: נקבה 246 מ"מ ומעלה, זכר 233 מ"מ ומטה.
אורך מקור: נקבה 13.3 מ"מ ומעלה, זכר 11.6 מ"מ ומטה.
זנב: נקבה 135 מ"מ ומעלה, זכר 120 מ"מ ומטה.
אורך טופר אחורי: נקבה 9.3 מ"מ ומעלה, זכר 8 מ"מ ומטה.

הנתונים: *Clark / Yossef*