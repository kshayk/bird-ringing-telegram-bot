*ביצנית אדומת רגל*
_Spotted Redshank / Tringa erythropus_

*טבעת על הטיביה:* D
*משפחה*: חופמאים

*זיהוי*:
גב תחתון ועל שת לבנים, אך סוככות על זנב מפוספסות. אברות אמה ואברות יד פנימיות מנוקדות. מקור דק וארוך שחור בקצה ומאדים לקראת הבסיס. רגליים בצבע כתום אדום.

*חילוף נוצות*:
*בוגר* - קיץ מלא.

*גיול*:
*בוגר מופע קיץ*: חלקים עליונים בצבע שחור. סוככות שכמה וגב עליון עם מגרעות לבנות.
*בוגר מופע חורף*: החלקים העליונים אפורים. לסוככות עטרה לבנה ופס תת קצה חום.
*צעיר*: חלקים עליונים בצבע חום כהה מנוקדים לבן. לסוככות נקודות לבנות בולטות.
*חורף ראשון*: דומים לבוגר בחורף אך חלקם שומרים על סוככות בינוניות פנימיות של צעיר. בחורף אברות יד בלויות מעט ובאביב יותר.
*קיץ ראשון*: אברות היד, נוצות זנב אמצעיות והסוככות בלויות מאד או בעלות ניגוד כבחורף.

*קביעת זוויג*:
נקבות מעט גדולות יותר. בניצוי קיץ לזכרים סוככות תת זנב מרכזיות עם הרבה שחור (לבן לנקבות), והחלק האחורי של הכיפה שחור (פחות כהה לנקבות).

*נתונים ומידות*:
כנף זכר 173-158, כנף נקבה 178-162.