*ביצנית לבנת בטן*
_Common Sandpiper / Actitis hypoleucos_

*טבעת על הטיביה:* AB
*משפחה*: חופמאים

*זיהוי*:
צבע כללי חום זיתי. פס לבן בכנף חלקים תחתונים לבנים. חזה מפוספס ומובדל בחדות מהחלקים התחתונים. על שת וזנב כהים.

*חילוף נוצות*:
*בוגר* - קיץ מושהה או חורף מלא, חורף חלקי.
*צעיר* - חורף מלא.

*גיול*:
(מין קשה לגיול בחורף/אביב)

סתיו
*בוגר מופע קיץ*: חלקים עליונים בצבע חום עם ברק ברונזה.
*בוגר מופע חורף*: במהלך הסתיו הסוככות של הקיץ מוחלפות. צומחות נוצות חדשות הדומות לשל צעיר אך הפסים שלהן יותר בהירים ופחות קונטרסטים משל צעיר. אברות היד מעט בלויות בסתיו. לסוככות הבינוניות של בוגר בחורף פס תת קצה אחד עבה עם חוד כלפי חוץ.
*צעיר*: חלקים עליונים חומים עם קצוות בהירים לנוצות ופסי תת קצה. הסוככות בצבע חום מפוספסות בכבדות בצבע חום או אדמדם צהבהב מבריק. קצה נוצות הזנב המרכזיות בהיר. לסוככות הבינוניות הפנימיות של צעיר שני פסי תת קצה כהים צרים אחידים.
*חורף ראשון*: כמו בוגר בחורף אך הסוככות הבינוניות הפנימיות של הצעיר נשמרו והניגוד בינן לבין אלה שהוחלפו בולט. לקראת סוף החורף לא ניתן לגיול על סמך הסוככות. אברות היד בלויות מעט בחורף. לקראת האביב ניתן לגייל רק אם יש ניגוד מובהק בין אברות חדשות לישנות של צעיר או אם נשמרו שלישוניות או נוצות זנב של צעיר.

*קביעת זוויג*:
אין הבדלים בניצוי בין זכר לנקבה.

*נתונים ומידות*:
כנף 120.5-105