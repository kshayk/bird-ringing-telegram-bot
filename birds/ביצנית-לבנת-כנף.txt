*ביצנית לבנת כנף*
_Common Redshank / Tringa tatanus_

*טבעת על הטיביה:* D
*משפחה*: חופמאים

*זיהוי*:
ביצנית בגודל בינוני עם אברות אמה לבנות אופיניות. רגליים אדומות. על שת לבן. פספוס אורך בחזה. מקור ישר אדום בבסיסו אך שחור בקצהו.

*חילוף נוצות*:
*בוגר* - קיץ מלא או מושהה.

*גיול*:
*בוגר מופע קיץ*: החלקים העליונים חומים והחלקים התחתונים לבנים עם פספוס חום כהה ונקודות. הסוככות בצבע חום אפרפר עם קצוות בהירים בחיצוניות ולבנים בפנימיות.
*בוגר מופע חורף*: החלקים העליונים בצבע אפור חום. הסוככות כמו בקיץ. השלישוניות מעוגלות בקצה ואחידות בצבען או עם פספוס (כמו שנתות) בצבע אדמדם. החלקים התחתונים לבנים עם פספוס אורך חום עדין. אברות היד טריות בחורף ומעט בלויות באביב.
*צעיר*: החלקים העליונים בצבע חום חמים עם עטרה רחבה בצבע חום בהיר. השלישוניות מחודדות חומות עם ניקוד בהיר. החזה חום בהיר מפוספס בעדינות. אברות הזנב מחודדות. מקור אדום בהיר.
*חורף ראשון*: כמו בוגר בחורף אבל לסוככות הבינוניות קצוות חומים בהירים (יחד עם כתם כהה מרכזי המגיע לקצה הנוצה) הנשמרים עד האביב. לעתים נשמרות שלישוניות מחודדות של צעיר הנשחקות ומקבלות מגרעות אופיניות. אברות זנב מחודדות. אברות יד בלויות במידת מה בחורף ובלויות למדי באביב.
*קיץ I*: אברות יד בלויות במידה בינונית. לעתים סוככות בינוניות פנימיות של צעיר נשארות.

*קביעת זוויג*:
הנקבה גדולה מהזכר אך יש חפיפה רבה במידות. כמו כן קיימים מספר תתי מינים בעלי גדלים מעט שונים.

*נתונים ומידות*:
תת המין הנפוץ בארץ הוא _tatanus_.
*זכר*: כנף 165-150, מקור 44-34, טרסוס 54-41
*נקבה*: כנף 174-154, מקור 46-38.5, טרסוס 54.5-43.5, תת מין מזדמן _ussuriensis_ יותר בהיר בחלקים העליונים.