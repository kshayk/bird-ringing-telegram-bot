*ביצנית מנומרת*
_Wood Sandpiper / Tringa glareola_

*טבעת על הטיביה:* C
*משפחה*: חופמאים

*זיהוי*:
צבע כללי חום. על שת לבן ופס גבה מוגדר היטב. רגליים בצבע צהוב חום או ירקרק. ניצב אברת היד החיצונית בצבע לבן. אין פס חזה מוגדר היטב. פספוס רוחב עדין בזנב.

*חילוף נוצות*:
*בוגר* - קיץ מלא או מושהה או חורף מלא, חורף חלקי.

*גיול*:
*בוגר מופע קיץ*: חלקים עליונים שחומים ומנוקדים בחום בהיר ולבן. חזה עליון מפוספס ומנוקד בחום כהה. סוככות בינוניות פנימיות עטורות לבן מעט. מקור שחום וירקרק בבסיסו. רגליים בדרך כלל בצבע זיתי או צהבהב ירוק.
*בוגר מופע חורף*: סוככות חומות עטורות לבן. חזה בצבע חום אפרפר עם ניצבים בצבע חום קלוש. באופן כללי אברות היד טריות כולן או שקיים ניגוד בין חיצוניות ישנות ופנימיות חדשות. במהלך החילוף ניגוד באברות אמה. אברות אמה חדשות. באביב הכל מעט בלוי.
*צעיר*: חלקים עליונים בצבע שחום ומנוקדים בצבע חום צהבהב בהיר. החזה מכוסה בצבע חום אפרפר עם ניקוד בהיר. מקור חום בהיר או ירקרק. רגליים צהובות או ירקרקות.
*חורף ראשון*: לסוככות הבינוניות הפנימיות ניקוד לבן שנשאר עד האביב. לשלישוניות ולסוככות יש מגרעות במקומות בהן היה ניקוד בהיר שנשחק. פרטים רבים מחדשים את אברות היד בין ינואר למאי - לאלה ניגוד בולט בין אברות יד טריות חיצוניות לבלויות פנימיות. אברות אמה בלויות.
*קיץ ראשון*: אם קיים ניגוד באברות היד ניתן להפריד מבוגרים דומים על פי אברות אמה בלויות ישנות. אם אין ניגוד באברות היד אזי לפרטים בקיץ I הן תהיינה בלויות מאד.

*קביעת זוויג*:
אין הבדלים בניצוי בין זכר לנקבה.
נקבות בממוצע גדולות יותר.

*נתונים ומידות*:
כנף 131-120 מקור 41-25