*ביצנית עדינה*
_Marsh Sandpiper / Tringa stagnatilis_

*טבעת על הטיביה:* C
*משפחה*: חופמאים

*זיהוי*:
ביצנית קטנה עם רגליים ארוכות. על שת וגב תחתון בצבע לבן. הזנב לבנבן עם סימנים חומים ולא אחידים. כנף אחידה אך לסוככות הגדולות והבינוניות קצוות לבנים היוצרים פסים דקים. מקור ישר ההולך ומתחדד לקראת הקצה. המקור שחור וירקרק בבסיסו. רגליים צהבהבות חיורות או ירקרקות אפורות (לעתים נדירות כתמתמות אצל בוגרים בקיץ). קטנה מביצנית ירוקת רגל.

*חילוף נוצות*:
*בוגר* - קיץ מלא או מושהה.

*גיול*:
*בוגר מופע קיץ*: גב עליון מנוקד באפור וחום כהה. הסוככות אפורות חומות עם פסי תת קצה חומים. החלקים התחתונים לבנים עם חזה מנוקד בחום וצידי הבטן מפוספסים בחום.
*בוגר מופע חורף*: החלקים העליונים אפורים חומים. הסוככות אפורות עם עטרה לבנה מושלמת. הנוצות עגולות ופחות בלויות מאשר אצל צעיר בחורף I. רובם מחליפים מאוחר אוגוסט עד סוף אוקטובר לפני הגעה לאתרי חריפה, אך חלקם משהים ומשלימים חילוף אפילו עד פברואר.
*צעיר*: גב עליון סוככות וסוככות שכמה בצבע חום כהה מנוקדות בכבדות או עם שוליים בהירים. חלקים תחתונים לבנים.
*חורף ראשון*: דומים לבוגר בחורף אך חלקם שומרים על סוככות בינוניות פנימיות של צעיר בצבע חום בהיר יחד עם כתם כהה מרכזי המגיע לקצה הנוצה הבלויה והמחודדת. סוככות יד טריות בסתיו ובלויות מעט בחורף. כרבע מהפרטים מחליפים 4-2 אברות יד חיצוניות בין ינואר למאי. באביב או שכל אברות היד בלויות במידה בינונית או שיש ניגוד בין פנימיות בלויות לחיצוניות חדשות.
*קיץ ראשון*: לפי בליית אברות היד הבלויות מאד או בעלות ניגוד בחורף.

*קביעת זוויג*:
נקבות מעט גדולות יותר.

*נתונים ומידות*:
כנף 148-128, מקור 45-38, טרסוס 55-47.