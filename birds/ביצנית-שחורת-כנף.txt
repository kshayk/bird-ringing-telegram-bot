*ביצנית שחורת כנף*
_Green Sandpiper / Tringa ochropus_

*טבעת על הטיביה:* C
*משפחה*: חופמאים

*זיהוי*:
צבע כנף חום ירקרק עם נקודות לבנות. ללא פס לבן בכנף. חלקים תחתונים לבנים. חזה מפוספס. על שת לבן. זנב לבן עם פסי רוחב כהים.

*חילוף נוצות*:
*בוגר* - קיץ מלא או מושהה, חורף חלקי
*צעיר* - קיץ חלקי, חורף חלקי

*גיול*:
*בוגר מופע קיץ*: חלקים עליונים בצבע זיתי חום. כשהנוצות חדשות ניקוד בהיר בולט ההולך ונשחק עד לסתיו. בסוככות השכמה והשלישוניות הנקודות המרוחקות מהבסיס קטנות מאד.
*בוגר מופע חורף*: חלקים עליונים כמו בקיץ עם ניקוד בהיר לא משמעותי. לסוככות הבינוניות והקטנות שוליים בהירים שנעלמים עד אמצע החורף. חלק מהפרטים עושים חילוף מלא טרום נדידה וחלקם עושים חילוף מושהה באיזורים ממוזגים ומסיימים בדרום. אברות היד טריות בחורף כשהחיצוניות נראות החדשות ביותר ומעט בלויות באביב.
*צעיר*: חלקים עליונים בצבע חום זיתי עם נקודות בהירות רבות. לסוככות השכמה והשלישוניות נקודות לבנבנות בתת קצוות.
*חורף ראשון*: הניקוד נשחק במהירות אך נקודות תת הקצה של השלישוניות וסוככות השכמה נותרות עד סוף ספטמבר. הסוככות נשחקות אך הניקוד בסוככות הבינוניות הפנימיות נשאר. אברות היד נשחקות מעט כשהחיצוניות שחוקות יותר.
*קיץ ראשון*: רק אם יש אברות יד בלויות מאד.

*קביעת זוויג*:
אין הבדלים בניצוי בין זכר לנקבה.

*נתונים ומידות*:
כנף 155-136