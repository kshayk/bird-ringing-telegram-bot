*ברודית גדולה*
_Spotted Crake / Porzana porzana_

*טבעת על הטיביה:* D
*משפחה*: רליתיים

*זיהוי*:
דומה לרלית אך המקור קצר וישר. סוככות תת זנב בצבע בז'. רגליים ירקרקות. נקודות לבנות עדינות בצוואר ובחזה. המקור צהוב אפור עם בסיס אדום.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו / חורף
*גיל 3*: פס גמה חום עם נימור לבן. חזה חום עם נימור לבן. ללא אפור בראש ובחזה. קשתית בצבע זית. מקור שחום עם בסיס צהוב.
*חורף I* (גיל 3/5): דומה לבוגר אך סנטר וגרון לבנבנים ללא אפור. מקור שחום עם בסיס כתמתם אך לקראת סוף החורף כשל בוגר.
*בוגר* (גיל 4/6): סנטר וגרון בצבע אפור צפחה או מנומר בלבן תלוי בזוויג. קשתית בצבע צהוב חום או אדום חום. מקור צהוב עם בסיס כתמתם.

אביב
*קיץ I* (גיל 5): לרבים עדיין נוצות של צעירים היוצרות כתמים לבנים בסנטר ובגרון. היתר כבוגרים.
*בוגר* (גיל 4): כל מופע אחר.

*קביעת זוויג*:
*זכר*: בתקופת הקינון פס גבה, לחיים,צוואר וסנטר בצבע אפור צפחה. כתם בהיר בסוככות האוזן. אם לא בתקופת הקינון לכל החלקים נימור לבן משמעותי.
*נקבה*: בתקופת הקינון פס גבה וסנטר בצבע אפור צפחה. לחיים וגרון מנומרים לבם יותר מלזכר. אם לא בתקופת הקינון דומה לזכר אך עם יותר לבן בגרון ובלחיים וצבע אפור מוגבל לחלק הקדמי של פס הגבה בלבד.

*נתונים ומידות*:
כנף: זכר 128-117, נקבה 123-111.
אורך טרסוס: זכר 37-32, נקבה 35-30.