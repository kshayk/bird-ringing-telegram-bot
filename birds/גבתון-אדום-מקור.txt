*גבתון אדום מקור*
_Cretzschmar's Bunting / Emberiza caesia_

*טבעת:* V
*משפחה*: גבתוניים

*זיהוי*:
גרון אדמדם או כתמתם לבוגרים ולצעירים ללא צהוב. ראש, צוואר וחזה עליון בצבע אפור ללא ירוק. חזה תחתון ובטן בצבע אדמדם עמוק לבוגרים ובהיר יותר לצעירים. תת זנב אדמדם בהיר ובית השחי לבנבן. השלישוניות בצבע שחור חום עם שוליים מוגדרים בצבע חום אדמדם. על-שת אדמדם.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו
*בוגר* (גיל 4): סוככות היד ונוצות הזנב טריות אחרי החילוף יולי עד תחילת ספטמבר. קצות נוצות הזנב מעוגלות, והנוצות 6-5 עם קצוות לבנים. כל הסוככות הגדולות והשלישוניות חדשות עם קצוות לבנים.
*שנה I* (גיל 3): נוצות הזנב וקצות הסוככות הגדולות (והשלישוניות אם לא הוחלפו) בלויים במקצת מסוף אוגוסט. קצות נוצות הזנב מחודדים למדי. נוצת הזנב החמישית ללא קצה לבן והשישית גם כן או מעט מאד לבן בקצה. הסוככות הגדולות שלא הוחלפו, בלויות ושוליהן לבנים, אך לעתים הוחלפו כל הסוככות הגדולות ביולי אוגוסט.

אביב
קשה לגיול. פרטים להם מספר סוככות עם דגם של צעיר, המנוגד לדגם של בוגר, המופיע ביתר הסוככות, הם כנראה שנה II - גיל 5.

*קביעת זוויג*:
אביב
*זכר*: כיפה ורצועת החזה בצבע אפור בדרך כלל ללא נימור, אך לכיפה לעתים פסים דקים לא בולטים. גרון אדמדם.
*נקבה*: הכיפה מנומרת בפסים דקים. פס החזה מנומר בפסים דקים בצבע חום כהה. מעט צבע אפור בחזה ומעט מאד בכיפה. גרון לבנבן מעורב עם מעט אדמדם בהיר.

סתיו
*בוגרים*: כמו באביב.
*זכרים שנה I*: הרבה צבע אדמדם בבטן מאוגוסט-ספטמבר. צבע אפור מתחיל להופיע בכיפה, גב עליון ובחזה. נימור בצידי הגרון ובחזה אך תמיד פחות מאשר אצל הנקבות. חלק נראים כבוגרים מסוף אוגוסט ובוודאי מדצמבר.
*נקבות שנה I*: מעט אדמדם על הבטן הצהבהבה. בדרך כלל ללא צבע אפור בחזה או בכיפה, אך אם קיים הוא יהיה מוגבל ולא טהור. צדי הגרון החזה והבטן מנומרים בצבע כהה. כנף בדרך כלל קטנה מ-82 מ"מ.