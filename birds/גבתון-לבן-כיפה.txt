*גבתון לבן כיפה*
_Pine Bunting / Emberiza leucocephalos_

*טבעת:* AB
*משפחה*: גבתוניים

*זיהוי*:
על שת בצבע חום בהיר ללא פספוס. ללא צהוב בפלומה. הסוככות הקטנות אחידות בצבע חום או חום אפור. בטן לבנבנה. כיפה לבנה או עם לבן מוסתר לבוגרים. טבעת עין לבנה צרה (ישנן הכלאות בין גבתון צהוב לגבתון לבן כיפה. גבתון לבן כיפה "אמיתי" ללא צהוב).

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו
*בוגר* (גיל 4): סוככות היד ונוצות הזנב טריות אחרי החילוף מיולי עד תחילת ספטמבר. קצות נוצות הזנב מעוגלות, והנוצות ה-6-5 עם קצוות לבנים ברורים. כל הסוככות הגדולות והשלישוניות חדשות עם שוליים אדמדמים בהירים.
*שנה I* (גיל 3): נוצות הזנב וקצות אברות היד (והשלישוניות אם לא הוחלפו) בלויים במקצת מסוף אוגוסט. קצות נוצות הזנב מחודדים למדי. נוצת הזנב החמישית ללא קצה לבן והשישית גם כן או מעט מאד לבן בקצה. בדרך כלל חלק או כל הסוככות הגדולות לא הוחלפו, בלויות ושוליהם לבנים.

אביב
קשה לגיול. פרטים להם מספר סוככות עם דגם של צעיר, המנוגד לדגם של בוגר, המופיע ביתר הסוככות, הם כנראה שנה II - גיל 5.

*קביעת זוויג*:
סתיו
*זכר*: כיפה לבנה לעתים קצת מוסתרת. סנטר וגרון בצבע חום אדמדם עם קצוות לבנים. כנף 99-88.
*נקבה*: כיפה חומה אפורה ומפוספסת, לעתים עם מעט לבן. סנטר וגרון בצבע אופוויט. כנף 93-82.

אביב
*זכר*: כיפה לבנה. סנטר וגרון אדמדמים.
*נקבה*: כיפה אפורה חומה ומפוספסת (לעתים נדירות עם מעט לבן). סנטר וגרון בצבע בהיר עם מעט אדמדם לעתים נדירות.