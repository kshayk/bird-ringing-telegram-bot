*גבתון סוף*
_Reed Bunting / Emberiza shoeniclus_

*טבעת:* V
*משפחה*: גבתוניים

*זיהוי*:
סוככות קטנות בצבע חום אדמוני. לסוככות הבינוניות קצוות צהובים בהירים. מקור עליון קצת קמור. לחיים חומות כהות עד שחורות ולעולם לא אדמדמות אחידות כאצל גבתון גמדי.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.
חילוף החורף החלקי לרוב אינו כולל את נוצות הכנף.

*גיול*:
סתיו
אצל זכרים כמות השחור בגרון משתנה אינדיוידואלית ולא על פי הגיל.
*בוגר* (גיל 4): עבר חילוף מלא כולל אברות כנף וזנב בין סוף יולי לתחילת ספטמבר. סוככות יד ואברות זנב טריות, קצות סוככות היד אחידות עם קצוות אפרפרים. קשתית בצבע חום.
*שנה I* (גיל 3): אברות זנב לא מוחלפות. קצות סוככות היד ואברות הזנב בלויות מספטמבר. אם אברות הזנב כן טריות הן יותר מחודדות מאשר אצל בוגרים. צבע קשתית אפור כהה.

אביב
פרטים עם נוצות זנב מחודדות ובלויות הם בדרך כלל בשנה II. פרטים יוצאי דופן החליפו חלק מנוצות הזנב בחורף.

*קביעת זוויג*:
אביב
*זכר*: סנטר וגרון בצבע שחור. במרכז הגרון רק לעתים נדירות לבן בקצות הנוצות.
*נקבה*: סנטר ומרכז הגרון בצבע לבנבן כשצידי הגרון שחורים.

סתיו
*זכר*: צווארון לבן ורחב מאחורי הראש. על-שת אפור (זיתי) עם קצוות חומים. לנוצות הגרון והכיפה פסי רוחב שחורים רחבים.
*נקבה*: ללא לבן מאחורי הראש, לכל היותר צבע צהבהב מוסתר על ידי קצוות חומים בהירים. על-שת חום עם קצת זיתי. לנוצות הגרון מרכז שחום קטן ולנוצות הכיפה פס שחור צר.