*גבתון סלעים*
_Rock Bunting / Emberiza cia_

*טבעת:* BG
*משפחה*: גבתוניים

*זיהוי*:
גרון, מרכז הכיפה וסוככות האוזן בצבע אפור אפר או אפור חום עם פסים שחורים תוחמים (למעט צעירים). על-שת אדמדם (לאחר חילוף הקיץ אצל צעירים). הבטן בצבע אדמדם צהבהב או לפחות עם רמזים כתומים. הרבה לבן בנוצות הזנב החיצוניות.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו
*בוגר*: קצות אברות הזנב מעוגלות ועם קצה לבן גם באברה הרביעית. קשתית בצבע אדמדם חום. כנף טרייה ואחידה.
*שנה I*: קצות אברות הזנב מחודדות. ללא לבן בקצה האברה הרביעית. קשתית בצבע חום. הראש בגוון אפור מפוספס ללא דגם הראש של בוגר. הכנף בלויה מעט.

אביב
*בוגר* (גיל 6): נוצות הזנב כמו בסתיו אך בלויות. אברת הזנב הרביעית עם קצה לבן.
*שנה II*: קצות אברות הזנב מחודדות ובלויות למדי. ללא לבן בקצה האברה הרביעית. סוככות היד בלויות ומנוגדות לסוככות הגדולות.

*קביעת זוויג*:
נקבות בוגרות דומות לזכרים בשנה I אך ניתן להפריד;
*זכרים* פסי העין והראש שחורים. צידי הגוף ללא פספוס. כנף 87-78.
*נקבות*: פסי העין והראש שחרחרים או אפורים חומים. לצידי הגוף פספוס לא אחיד. כנף 80-74.
כתם דגירה לנקבות.

*נתונים ומידות*:
כנף: 87-74, 89-72 חרמון.