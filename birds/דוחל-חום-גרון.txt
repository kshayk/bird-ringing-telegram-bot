*דוחל חום גרון*
_Whinchat / Saxicola rubetra_

*טבעת:* X
*משפחה*: קיכליים

*זיהוי*:
א.י.2 = 4/6. לאברות הזנב החיצוניות בסיס לבן > מ-13 מ"מ. על-שת צהבהב עם פספוס כהה. פס גבה בהיר בולט.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו
*בוגר* (גיל 4): על חך (הצד הפנימי העליון של החך) אפור שחור. לזכרים ייתכנו סוככות בינוניות אחת או יותר בצבע לבן.
*שנה I* (גיל 3): על חך ורוד אפור או צהבהב בהיר.

אביב
*זכר בוגר* (גיל 6): ניגוד קל בסוככות הגדולות. אברות הכנף והסוככות טריות למדי. סוככות היד מעוגלות ורחבות בקצוות עם שוליים שמורים.
*זכר שנה II* (גיל 5): ניגוד בולט בסוככות הגדולות. סוככות היד מחודדות ובלויות. נוצות זנב בלויות.
*נקבה שנה II* (גיל 5): רבות קשות לגיול. סוככות יד בלויות ומחודדות. נוצות זנב בלויות.
*שנה II*: לחלק מהפרטים עדיין צבע ורוד אפור בעל חך.

*קביעת זוויג*:
אביב
*זכר*: קדמת העין, סוככות האוזן ופס השפם בצבע חום חום-שחור. פס שפם, פס גבה וסנטר בצבע לבן טהור. מעבר חד בין צבע לבן לכהה באברות הזנב החיצוניות. לסוככות הבינוניות ייתכן צבע לבן בקצוות, בלבד ולרוב הן בצבע אפור חום. סוככות גדולות פנימיות בצבע לבן באופן חלקי.
*נקבה*: צידי הראש בצבע חום. פס גבה וסנטר בצבע בז'. מעבר הדרגתי בין צבע לבן לכהה באברות הזנב החיצוניות. לחלק מהסוככות הבינוניות לבן עד הבסיס. לרוב, סוככות גדולות פנימיות בצבע לבן.

*נתונים ומידות*:
כנף: זכר 83-73, נקבה 78-71 (סוונסון).