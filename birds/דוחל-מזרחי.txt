*דוחל מזרחי*
_Eastern Stonechat / Saxicola maura_

*טבעת:* X
*משפחה*: קיכליים

*זיהוי*:
נבדל מדוחל שחור גרון בעיקר בכתם העל שת הבהיר, הנרחב והלא מפוספס וכן בסוככות תת כנף שחורות לזכרים בוגרים ואפורות עם סימנים לבנים לפרטים שנה ראשונה. לזכר מתת המין _S. m. variegata_ בסיסי נוצות זנב לבנים היוצרים דגם T הפוך כשל סלעית.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו
*בוגר* (גיל 4): על-חך (הצד הפנימי העליון של החך) אפור שחור. ללא ניגוד בולט בסוככות הגדולות או בסוככות היד. אברות זנב אחידות וטריות ולא מחודדות.
*שנה I* (גיל 3): על-חך ורוד אפור או צהבהב בהיר עד סוף ספטמבר. ניגוד בולט בסוככות הגדולות ובינן לסוככות היד.
*זכר בוגר* (גיל 4): הסוככות החיצוניות של סוככות היד והסוככות הגדולות וכן השלישוניות בצבע שחור אחיד. הרבה שחור בגרון, בכיפה ובגב עליון. בדרך כלל 4-3 סוככות גדולות בצבע לבן.
*זכר שנה I* (גיל 3): ניגוד בולט בין סוככות יד, שלישוניות וסוככות חיצוניות של סוככות גדולות (כולן של צעיר), לבין סוככות גדולות וסוככות בינוניות. רק אחת או שתי סוככות גדולות פנימיות לבנות עד ספטמבר (אחרי חילוף חלקי 4-3 כמו של בוגר).

אביב
*זכר בוגר* (גיל 6): הסוככות החיצוניות של סוככות היד והסוככות הגדולות וכן השלישוניות בצבע שחור אחיד. כיפה וגרון בצבע שחור.
*זכר שנה II* (גיל 5): ניגוד בין הסוככות הגדולות, החיצוניות, סוככות היד והשלישוניות ליתר הסוככות הגדולות והבינוניות. סימנים לצבע בז' בכיפה ובגרון.

*קביעת זוויג*:
לאחר חילוף חלקי ראשון:
*זכר*: סוככות זנב עם לבן טהור לרוב מוסתר כשהנוצות טריות. ראש וגרון בצבע שחור מוסתר על ידי קצוות חלודים. לבן טהור בצידי הצוואר.
*נקבה*: סוככות זנב ללא לבן טהור. ראש וגרון חומים ולא שחורים. גרון בצבע לבנבן אפור-חום מעורב עם בז'. ללא לבן בצידי הצוואר.