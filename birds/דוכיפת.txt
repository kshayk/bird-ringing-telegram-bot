*דוכיפת*
_Hoopoe / Upupa epops_

*טבעת:* DD
*משפחה*: דוכיפתיים

חסרים נתונים לארץ! הנתונים להלן מבוססים על ציפורים אירופיות, ככל הנראה לא תואם לאוכלוסיה בישראל.

*חילוף נוצות*:
*בוגר יציב*: קיץ מלא לאחר הרבייה עד אוקטובר נובמבר (מושהה, מופסק או לא רציף באוכלוסיות נודדות).
*צעיר יציב*: קיץ חלקי הכולל נוצות גוף, הזנב כולו או חלקו והשלישוניות. כנף וזנב מוחלפים בשנה שנייה או שלישית באותו זמן כמו בוגרים.

*גיול*:
סתיו / חורף
*בוגר* (גיל 4/6): בזנב הבדלים חדים בין קטעים שחורים ללבנים. הקצוות רחבים כמעט מרובעים. קצה אברת היד התשיעית רחב ומעוגל. אברות היד שחורות וטריות.
*חורף I* (גיל 3/5): לאחר גמר החילוף ההבדלים היחידים בינם לבין בוגרים ניכרים בנוצת הזנב החמישית, ובאברת היד התשיעית. אברות היד חומות ולא שחורות כמו בוגרים (אך יש להיזהר מבוגרים שלא החליפו עדיין. אצלם תיראה בלייה בקצות אברות היד).
*שנה I* (גיל 3): פלומה רכה ואוורירית. חזה חום ורדרד ללא קצוות בצבע חום יין כמו אצל בוגרים.

אביב
*בוגר* (גיל 4): נוצת הזנב החמישית בעלת אזורים מוגדרים בצבעים לבן ושחור. אברות היד החיצוניות מעוגלות ורחבות אם לא בלויות מדי.
*קיץ I* (גיל 5): נוצת הזנב החמישית בלויה והגבול בין הקטע השחור ללבן מטושטש. אברות היד החיצוניות בלויות, ולתשיעית קצה מחודד.

*קביעת זוויג*:
*זכר בוגר*: צבע יין עמוק בסנטר ובחזה.
*נקבה בוגרת*: סנטר וחזה בצבע קינמון אדמדם. בסנטר רמזים לבנים. נימור שחור בצידי הבטן והחזה.