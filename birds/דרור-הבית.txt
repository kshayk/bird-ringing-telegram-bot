*דרור הבית*
_House Sparrow / Passer domesticus_

*טבעת:* AB
*משפחה*: דרוריים

*זיהוי*:
מגושם, מקור חרוטי. ללא לבן בזנב. לזכר בוגר סינר שחור. צדי הראש בצבע חמרה והכיפה אפורה. פס כנף לבן. קדמת העין שחורה. הגב חום אדמדם עם פספוס שחור. לנקבה ולצעיר מראה עמום בצבע חום אפרפר בחלקים עליונים ולבן אפרפר בחלקים התחתונים. פס גבה בצבע בז' מופיע לעתים קרובות.

*חילוף נוצות*:
*בוגר וצעיר* - קיץ מלא

*גיול*:
סתיו
*בוגר* (גיל 4): במהלך החילוף, אברות היד שלא הוחלפו עדיין בחודשים ספטמבר-אוקטובר בלויות. לזכרים ניגוד בחלקים העליונים בין נוצות טריות ובלויות. אחרי חילוף הקיץ לסוככות הגדולות החיצוניות שוליים רחבים בצבע ערמוני. לסוככות הבינוניות שוליים לבנים רחבים.
*שנה I* (גיל 3): במהלך החילוף, כשאברות היד החיצוניות עדיין לא מוחלפות, הן טריות למדי (אם אינן מפרטים שבקעו מוקדם) לזכרים שילוב ניצוי של נקבות וזכרים. אחרי חילוף הקיץ לסוככות הגדולות החיצוניות שוליים צרים בצבע חום בהיר. לסוככות הבינוניות שוליים לבנבנים צרים. ישנם חריגים ולכן הגיול לאחר החילוף אינו אמין בחלק מהמקרים.

קיץ
*בוגרים*: ניצוי בלוי מאד. החילוף המלא מתחיל ב(יולי) אוגוסט.
*צעירים*: ניצוי טרי. הזוויגים דומים. פרטים שבקעו מוקדם יתחילו חילוף בסוף יוני או יולי ולעתים נדירות גם במאי.

*קביעת זוויג*:
לא תקף לצעירים לפני חילוף.
*זכרים*: סנטר, גרון וחזה עליון שחורים (לעתים מוסתרים על ידי קצוות טריים). הסוככות הקטנות, צידי הראש, הגב העליון והשכמה בצבע אדמדם. כנף 83-75.
*נקבות*: סנטר, גרון וחזה בצבע לבן צהבהב כהה. הכיפה והעורף בצבע אפור חום עמום עם רמזים בצבע זית. אין אדמדם בניצוי. כנף 81-73. כתם דגירה בולט.

*נתונים ומידות*:
כנף 89.5-70 מ"מ.