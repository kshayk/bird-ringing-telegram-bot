*דרור ספרדי*
_Spanish Sparrow / Passer hispaniolensis_

*טבעת:* AB
*משפחה*: דרוריים

*זיהוי*:
לזכרים בוגרים כיפה חומה אדמדמה. לחי לבנה. פס גבה לבן מקוטע באזור העין. פספוס שחור בולט בחזה לזכרים ויותר עדין לנקבות. לגב צבע יותר זיתי מאשר לדרור בית והמקור יותר עבה וארוך. גם לדרור בית קיים פספוס אך יותר חלש. לעתים קשה להבדיל בין נקבות של דרור ספרדי ודרור בית וכן בפרחונים. צבע הרקע בחזה ובצידי הגוף חום זיתי כהה. פספוס בולט בגב.

*חילוף נוצות*:
*בוגר וצעיר* - קיץ מלא

*גיול*:
סתיו
*בוגר* (גיל 4): במהלך החילוף, אברות היד שלא הוחלפו עדיין בחודשים ספטמבר-אוקטובר בלויות. לזכרים ניגוד בחלקים העליונים בין נוצות טריות ובלויות. אחרי חילוף הקיץ לסוככות הגדולות החיצוניות שוליים רחבים בצבע ערמוני. לסוככות הבינוניות בסיס נוצה כהה, וקצה האזור הכהה חד ורבוע, השוליים לבנים רחבים.
*שנה I* (גיל 3): במהלך החילוף, כשאברות היד החיצוניות עדיין לא מוחלפות, הן טריות למדי (אם אינן מפרטים שבקעו מוקדם) לזכרים שילוב ניצוי של נקבות וזכרים. אחרי חילוף הקיץ לסוככות הגדולות החיצוניות שוליים צרים בצבע חום בהיר. לסוככות הבינוניות יותר ממחצית הנוצה כהה, וקצה האזור הכהה מרוח ולא רבוע, השוליים לבנבנים צרים.

אביב
לא ניתן לגייל.

קיץ
*בוגרים*: ניצוי בלוי מאד. החילוף המלא מתחיל ב(יולי) אוגוסט.
*צעירים*: ניצוי טרי. הזוויגים דומים. פרטים שבקעו מוקדם יתחילו חילוף בסוף יוני או יולי ולעתים נדירות גם במאי.

*קביעת זוויג*:
כמו אצל דרור בית.
*זכרים*: כיפה בגוון ערמוני. גב מפוספס בשחור. לחי לבנה ופס גבה לבן לעתים מקוטע. סינר שחור ורחב ופספוס שחור בחזה ובצידי הגוף. לצעיר סממנים דומים אך יותר דהויים.
*נקבות*: דומה לנקבות דרור הבית. לעתים הפספוס בחזה ובצידי הגוף יותר בולט.

*נתונים ומידות*:
כנף: 84.5-77 מ"מ (ישראל)