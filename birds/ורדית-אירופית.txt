*ורדית אירופית*
_Common Rosefinch / Carpodacus erythrinus_

*טבעת:* V
*משפחה*: פרושיים

*זיהוי*:
מקור קצר, חזק וקמור בחלקו העליון. עין קטנה וכהה. שני פסי כנף צרים בולטים במיוחד אצל צעירים.

*חילוף נוצות*:
*בוגר* - חורף מלא.
*צעיר* - רוב הפרטים הצעירים מבצעים חילוף חורף מלא, בישראל ניתן למצוא צעירים שמבצעים חילוף חורף חלקי.

*גיול*:
סתיו
*זכר בוגר* (גיל 4): אברות כנף וזנב בלויות.
*נקבה בוגרת* (גיל 4) *וזכר שנה II* (גיל 5): חלקים עליונים בצבע חום זיתי. חלקים תחתונים לבנבנים ומפוספסים בצבע אפור חום. אברות יד וכנף בלויות.
*שנה I* (גיל 3): ניצוי טרי. לחלקם פסי כנף בולטים. יותר זיתיים בחלקים העליונים.

אביב
*זכר בוגר* (גיל 6): כיפה, גב תחתון, גרון וחזה עליון בצבע ורוד עז. אברות כנף וסוככות טריות עם שוליים וקצוות ורודים. לשלישוניות ולסוככות בינוניות פנימיות שוליים וקצוות לבנים.
*זכרים שנה II ונקבות בוגרות*: לרוב חלקים עליונים בצבע חום זיתי מפוספסים וחלקים תחתונים בהירים עם פספוס חום כהה. ישנם זכרים בשנה II הנראים כבוגרים אך בעלי שוליים לא ורודים אלא לבנים ובלויים לאברות ולסוככות הכנף וכן אברות זנב מחודדות ובלויות.

*נתונים ומידות*:
אורך מקור עד נוצות 11-9.5 מ"מ. כנף 86-79 מ"מ. 90-83.5 צרעה ונתיב הל"ה.