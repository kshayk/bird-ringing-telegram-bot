*זהבן*
_Golden Oriole / Oriolus oriolus_

*טבעת:* C
*משפחה*: זהבניים

*חילוף נוצות*:
*בוגר* - קיץ חלקי, חורף מלא (קיץ מלא מושהה, חורף מלא).
*צעיר* - קיץ חלקי, חורף מלא (קיץ חלקי, חורף מלא מופסק).
פרטים צעירים ובוגרים עשויים לבצע חילוף חורף מושהה הכולל אברות אמה אשר יוחלפו מאוחר יותר, לאחר עונת הקינון ולפני נדידת הסתיו.

*גיול*:
סתיו
*זכר* (גיל 6): צהוב ושחור (כמו באביב) ראו בקביעת זוויג.
*נקבה* (גיל 6): נוצת הזנב הראשונה מעוגלת ובלויה. הסוככות הבינוניות אחידות וללא קצוות לבנים. קצות הסוככות הגדולות בצבע צהוב לבן באורך 12-5 מ"מ בחלק החיצוני. צבע המקור ורוד כהה. צבע העין אדמדם.
*שנה II* (גיל 5): נוצת הזנב הראשונה מעוגלת ובלויה והסוככות הבינוניות אחידות וללא קצוות לבנים אך לסוככות הגדולות קצוות צרים בצבע צהוב לבן באורך 6-1 מ"מ. החלקים התחתונים מפוספסים. צבע המקור ורוד כהה. צבע העין אדמדם.
*שנה I* (גיל 3): נוצת הזנב הראשונה מחודדת וטריה. הסוככות הבינוניות בצבע ירקרק חום עם קצוות צהובים עד 1 מ"מ. המקור בצבע חום כהה. העין חום כהה עד כמעט שחור.

*קביעת זוויג*:
*זכר בוגר* (גיל 6): קדמת העין בצבע שחור. החלקים התחתונים בצבע צהוב מבריק עד צהוב חלש וללא פספוס. העורף צהוב ללא ירוק. נוצת הזנב הראשונה שחורה עד הבסיס (או לפחות 75% ממנה). נוצות הכנף והסוככות שחורות ובמיוחד השלישוניות והסוככות הקטנות. לסוככות היד קצוות צהובים בחלק החיצוני שאורכם 19-11 מ"מ. עין אדמדמה.
*זכר* (גיל 7): ההגדרות הבאות אינן מבוססות על ציפורים מטובעות: ניצוי כשל זכר בוגר אך הכנפיים יותר חומות, הגרון והחלקים התחתונים בצבע צהוב לבן, פספוס מה על החזה, הימצאות של סוככות גדולות בלויות שלא הוחלפו.
*נקבה בוגרת* (גיל 6): במופע רגיל החלקים התחתונים בצבע אפור לבן עם מעט כתמים על החזה ופספוס בבטן (חלש יותר משנה שניה). נוצות הכנף והזנב יותר חומות זיתיות מאשר שחורות. סוככות היד ירקרקות כהות עם קצוות צהבהבים לבנים שאורכם 12-5 מ"מ. העין אדמדמה. לדומות ביותר לזכרים קדמת עין בצבע אפור כהה אך לא שחור.
*זכר/נקבה שנה I או שנה II*: החלקים התחתונים בצבע אפור לבן ותמיד מפוספסים באופן בולט. העין חומה כהה או שחרחרה בשנה I ויותר חום אדמדם בשנה II באביב. אבחנה בין הזויגים קשה במיוחד בסתיו. לזכרים יותר צהוב בסוככות היד.

*נתונים ומידות*:
כנף: 163-136