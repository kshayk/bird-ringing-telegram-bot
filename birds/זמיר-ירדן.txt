*זמיר ירדן*
_Common Nightingale / Luscinia megarhynchos_

*טבעת:* BG
*משפחה*: קיכליים

*זיהוי*:
צבע החזה העליון אפור צהבהב בהיר ללא נימור. נוצות הזנב החיצוניות בצבע אדמדם בוהק. ניגוד בין הזנב לעל-שת. אין פס תת-שפם בולט. הכנף בממוצע יותר קצרה משל זמיר מנומר.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו
*בוגר* (גיל 4): הסוככות הגדולות והשלישוניות חומות אחידות.
*שנה I* (גיל 3): הסוככות הגדולות והשלישוניות עם נקודות בהירות בקצוות. לעתים גם על סוככות הזנב העליונות. כדאי להיזהר מפרטים שעשו חילוף של כל הסוככות הגדולות.

אביב
פרטים בשנה II ניתנים לזיהוי על ידי הסוככות הגדולות והשלישוניות שלהם שרידים של קצוות בהירים. לפרטים אלו יש לעתים נוצות זנב בלויות.

*קביעת זוויג*:
הניצוי זהה.

*נתונים ומידות*:
כנף 86-77 (סוונסון), 93-81 (79) (ירושלים). א.י.2 = 4/5 או (5/6). א.י.1 > מסוככות היד ב-1-5 מ"מ ורק לעתים נדירות < ב-1 מ"מ.
3 תתי מינים. הראשי _megarhynchos_ נודד נפוץ. כנף 91-76, זנב 76-58. תת מין _africana_ נודד בחלקים המזרחיים והדרומיים ואולי התת מין המקנן. כנף 92-80, זנב 85-67. הרבה פחות אדמוני מהתת מין הראשי. האדמוניות נותרת רק בעל שת ומעט בכיפה. החלקים התחתונים בהירים מאד. תת מין _hafizi_ הנדיר והגדול מכולם - כנף 99-84, זנב 88-74. בהיר מיתר תתי המין בכל חלקי הגוף באופן משמעותי.