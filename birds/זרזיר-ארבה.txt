*זרזיר ארבה*
_Rose-coloured Starling / Sturnus roseus_

*טבעת:* C
*משפחה*: זרזיריים

*חילוף נוצות*:
*בוגר וצעיר* - רוב הפרטים מתחילים את חילוף האברות באתרי הקינון או במהלך נדידת הסתיו ולכן עשויים להראות חילוף פעיל או מושהה במהלך נדידת הסתיו. פרטים צעירים אחדים ואינם משלימים את חילוף האברות בחורף ומשאירים אברות אמה אחדות (3-1) ישנות ובלויות.

*גיול*:
סתיו
*בוגר* (גיל 4): כל נוצות הכנף והסוככות בצבע שחור עם ברק כחול ירוק. לראש ברק סגול. הבטן, הגב התחתון והעל-שת עם הרבה ורוד טהור. הצבע הורוד בחלקים העליונים מוסתר על ידי קצוות בצבע חום. אורך הציצית 45-27 מ"מ. נוצות ישנות בזמן החילוף שחורות כמעט כחדשות וללא שוליים בהירים כשל צעיר.
*נקבה בוגרת* (גיל 4): כל נוצות הכנף והסוככות בצבע שחור עם ברק. הבטן, הגב התחתון והעל-שת עם מעט ורוד טהור מוסתר על ידי קצוות בצבע חום. אורך הציצית 30-17 מ"מ (בדרך כלל 26-20). נוצות ישנות בזמן החילוף שחורות כמעט כחדשות וללא שוליים בהירים כשל צעיר.
לרוב נוצות אחורי הצוואר מרכזים שחורים עם ברק ברור וקצוות חומים להבדיל מזכרים צעירים להם מרכזי נוצות אלו פחות שחורים וללא ברק.
*צעיר זכר* (גיל 3): במהלך חילוף בעל נוצות של צעיר מעורבות בנוצות חדשות של בוגר. אחרי חילוף מלא קשה להבדיל בינו לבין נקבה בוגרת אך לעתים שומר על כמה אברות אמה או שלישוניות של צעיר. בעל צבע ורוד טהור בבטן, בגב התחתון ובעל-שת. ציצית 34-24 מ"מ.
*נקבה צעירה* (גיל 3): כמו זכר צעיר אך ללא ורוד טהור ועם ציצית קצרה 19-13 מ"מ.

אביב
*זכר בוגר* (גיל 6): כמו בסתיו עם ורוד יותר בולט וללא קצוות חומים בחלקים העליונים כבר ממרס.
*נקבה בוגרת* (גיל 6): כמו בסתיו אך הצבע הורוד בבטן יותר חשוף. הורוד בחלקים העליונים נראה יותר חשוף אך עדיין קיימים קצוות חומים לפחות עד מאי. בקיץ נהיית כמו זכר בוגר. מרכז הגרון שחור אך לסנטר לעתים גם נוצות לבנות.
*זכר שנה II* (גיל 5): כמו בוגר אבל עם מספר נוצות של צעיר חומות ובלויות. מרכז הגרון עם בסיסי נוצות בהירות בדרך כלל.
*נקבה שנה II* (גיל 5): כמו צעיר זכר אך יותר דהוייה ללא ורוד טהור. ניצוי אחורי הגרון חום אפרפר וללא ברק.