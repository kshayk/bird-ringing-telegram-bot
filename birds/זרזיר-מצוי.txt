*זרזיר מצוי*
_Starling / Sturnus vulgaris_

*טבעת:* C
*משפחה*: זרזיריים

*חילוף נוצות*:
*בוגר* - קיץ מלא.
*צעיר* - קיץ מלא (קיץ מופסק).

*גיול*:
סתיו
*בוגר* (גיל 4): ללא צהוב על הלשון. קצות נוצות הזנב החיצוניות כמעט תמיד מעט מחודדות אצל הזכרים ואצל רוב הנקבות. הקצוות והשוליים לנוצות הזנב החיצוניות בצבע אפור לבנבן. לנוצות זנב ראשונות פס תת שוליים וקצה כהה ומוגדר היטב. הקצוות של נוצות הגרון, החזה וצידי הגוף צרים ארוכים עם לשונית ארוכה ושחורה.
*צעיר* (גיל 3): לפעמים צהוב על הלשון עד נובמבר. קצות נוצות הזנב יותר מעוגלות בדרך כלל מאשר אצל בוגרים. פס תת קצה לא ברור עם שוליים בהירים שאינם מוגדרים היטב. נוצת הזנב החיצונית עם קצה בצבע חום בהיר שאינו מוגדר היטב. קצות נוצות החזה וצידי הגוף רחבים למדי עם לשונית קצרצרה או לא בכלל. לעתים לצעירים יש קצות נוצות גרון כמו לבוגרים אך לעולם לא בצידי הגוף ולכן יש לבדוק את כל הפלומה.

אביב
*זכר בוגר* (גיל 6): נוצת הגרון הארוכה ביותר (נמדדת מהבסיס במרכז הגרון במקום בו נפגשים הסגול והירוק) - 26-20 מ"מ. ללא ניקוד בחזה החל מסוף מרס. נוצות מבריקות ומוארכות. נוצות זנב כמו בסתיו.
*זכר שנה II* (גיל 5): נוצת הגרון הארוכה ביותר 20-16. נוצות זנב כמו בסתיו. עדיין מעט ניקוד בצידי החזה.
*נקבות*: קשה לגייל -
נוצת הגרון הארוכה ביותר > 17 = בוגרת.
נוצת הגרון הארוכה ביותר < 15.5 = צעירה.
לבוגרות ניצוי יותר מבריק בחזה. ראו גם קריטריונים של סתיו.

*קביעת זוויג*:
אביב
*זכר*: בסיס המקור התחתון אפור כחלחל. קשתית כהה או בצבע חום אחיד. כנף 138-126 (135).
*נקבה*: בסיס המקור התחתון ורדרד לבנבן. קשתית כהה או בצבע חום בינוני עם טבעת פנימית בהירה. כנף 136-121 (131).

סתיו
*זכר*: קשתית כהה בצבע חום אחיד. כנף 138-126 (135).
*נקבה*: קשתית כהה או בצבע חום בינוני עם טבעת פנימית בהירה. כנף 136-121 (131).

*נתונים ומידות*:
5 תתי מינים בישראל מהם שלושה חורפים מצויים מאוד. הרבה מופעי ביניים. ההבדלים מצויים בגוונים ובעוצמתם.