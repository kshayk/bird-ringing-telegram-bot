*חוויאי*
_Short-toed Eagle / Circaetus gallicus_

*טבעת*: J/K
*משפחה*: נציים

*זיהוי*:
החלקים התחתונים בהירים ומנוגדים לראש והחזה החומים אפורים כהים. ניקוד בבטן ובאברות הכנף והסוככות. שלושה עד ארבעה פסים עדינים לרוחב הזנב. ללא פרק יד כהה.

*גיול וקביעת זוויג*:
_בוגר_: כתמים בצבע חום אפור על החזה ועיניים בצבע צהוב כתמתם. כתמים כהים על פס תת קצה באברות האמה. שילוב של אברות תעופה טריות ובלויות. לנקבות חזה חום יותר אחיד ולזכרים פסים בהירים בחזה.
_שנה I_: חזה בצבע חום אדמדם. עיניים בצבע לימון. ללא סימנים על פס תת הקצה באברות האמה. חלקם מתחילים חילוף בחורף הראשון ולהם אברות יד ראשונות ואברות זנב אמצעיות חדשות.
_שנה II סתיו עד שנה III קיץ_: אברות יד חיצוניות (7/9-10) וחלק מאברות האמה (4-3 ו-10-7) עדיין של צעיר והן קצרות וצרות יותר, חיוורות ובלויות יותר משכנותיהן.

*קביעת זוויג*:
קיימת חפיפה גדולה בין הזוויגים.
_זכר בוגר_: גרון וחזה מפוספסים לאורך בצבע חום.
_נקבה בוגרת_: גרון וחזה כהים ואחידים.

*נתונים ומידות*:
_מבוסס על 16 נקבות ו25 זכרים_

_נקבות_: משקל 1420-1850, ממוצע משקל 1665, כנף 509-562, ממוצע כנף 535.66, זנב 270-292 (256), ממוצע זנב 280.9, שרשכף 38.7-102.2, ממוצע שרשכף 91.47, טופר אחורי 23.2-27.7, ממוצע טופר אחורי 26.23, מקור 34.7-38.5, ממוצע מקור 37.03
_זכרים_: משקל 1255-1650, ממוצע משקל 1503.9, כנף 516-543, ממוצע כנף 572.2, זנב 255-284, ממוצע זנב 271.6, שרשכף 84.2-99.7, ממוצע שרשכף 92.19, טופר אחורי 23.5-27.4, ממוצע טופר אחורי 25.435, מקור 34-37.9, ממוצע מקור 35.747

_נתונים באדיבות סאמח דראושה_