*חוחית*
_Goldfinch / Carduelis carduelis_

*טבעת:* X
*משפחה*: פרושיים

*זיהוי*:
נוצות הכנף שחורות, עם קצוות לבנים כשטריות. צבע צהוב בבסיס האברות החיצוניות יוצר פס כנף צהוב. לבוגרים פנים אדומות.

*חילוף נוצות*:
*בוגר* - קיץ מלא.
*צעיר* - קיץ חלקי, (קיץ מלא מופסק), קיץ מלא.

*גיול*:
*בוגר* (גיל 4): מחליף את נוצות הכנף והזנב מסוף יולי עד כולל ספטמבר. לאחר מכן הנוצות טריות לאורך הסתיו ולרוב גם בחורף. אחידות בסוככות הגדולות.
*שנה II* (גיל 5): אברות יד שטרם הוחלפו בלויות מאד. הכנפית חומה דהויה ובלויה מאד עם ניגוד בין הנוצות. ניגוד בסוככות הגדולות ששוליהן לבנבנים.
*שנה I ושנה II באביב*: הצעירים מקבלים את הצבעים האדום והשחור באוגוסט-ספטמבר. בתקופה זו הכנף בלויה ונוצות הזנב בלויות במקצת, ואם עדיין טריות קצות הנוצות מחודדות יותר משל בוגרים. הסוככות הגדולות 4-1 לא מוחלפות.

*קביעת זוויג*:
*זכר בוגר*: בממוצע יותר אדום בראש. שחור מעל המקור. הסוככות הקטנות שחורות או חומות שחורות ולעתים בעלי קצוות חומים צרים.
*נקבה*: פחות אדום בממוצע בראש - האדום אינו עובר את קו העין. אפור מעל המקור. לסוככות הקטנות קצוות רחבים בצבע אפור חום אם כי לעתים צרים כמו אצל זכרים. כתם דגירה בולט בקיץ.

*נתונים ומידות*:
כנף: נקבה 81.5-76, זכר 82.5-75.5 (ירושלים).
תת המין היציב והחורף העיקרי _niediecki_ יותר אפור בגב העליון ועם פחות חלקים בחזה ובצידי הגוף המכוסים בצבע קרם מאשר תת מין ראשי _carduelis_. ההפרדה ביניהם קשה ביותר. תת מין _carduelis_ יכול להגיע לכנף 83.