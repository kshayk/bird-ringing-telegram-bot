*חופית אלפינית*
_Dunlin / Calidris alpina_

*טבעת על הטיביה:* AB
*משפחה*: חופמאים

*זיהוי*:
מקור שחור, מוארך ומוטה כלפי מטה בקצהו. רגליים שחורות. פס כנף לבן וכן צידי גב תחתון. צידי הזנב אפורים. לצעירים ניקוד שחור בצידי הבטן. לבוגרים כתם שחור גדול בבטן.

*חילוף נוצות*:
*בוגר*: תת מין _alpina_ מאוכלוסיות מזרחיות - חילוף מלא באתרי הקינון או קרוב אליהם בין יולי לאוקטובר.

*גיול*:
*בוגר מופע קיץ*: חלקים עליונים בצבע שחום עטורים בצבע ערמוני ואפור בהיר. כתם בטן בצבע שחור. סוככות אפורות - הפנימיות עטורות לבן והחיצוניות עם קצה בהיר.
*בוגר מופע חורף*: חלקים עליונים בצבע חום אפרפר. הסוככות אפורות עטורות בלבן. חלקים תחתונים לבנים עם פספוס חום אפרפר בחזה.
*צעיר*: חלקים עליונים שחורים חומים עטורים בצבע ערמוני או לבנבן. חלקים תחתונים לבנים. צידי הבטן מנוקדים בשחור. חזה מפוספס בצבע חום.
*חורף ראשון*: כמו בוגר אך שומר על סוככות בינוניות פנימיות עטורות ערמוני או לבן עד לקיץ המנוגדות לסוככות שהוחלפו. אברות יד בלויות מעט בחורף ויותר בלויות באביב.
*קיץ ראשון*: סוככות בינוניות פנימיות של צעיר. אברות יד בלויות במידה בינונית.

*קביעת זוויג*:
נקבות גדולות מזכרים באופן כללי אך חפיפה רבה מונעת זיהוי.

*נתונים ומידות*:
*כנף*: בוגר 123-105 מ"מ לתת מין _alpina_ מ- N.W Palearctic.