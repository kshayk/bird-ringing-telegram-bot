*חופית מגלית*
_Curlew Sandpiper / Calidris ferruginea_

*טבעת על הטיביה:* AB
*משפחה*: חופמאים

*זיהוי*:
גדולה מעט מחופית אלפינית. ובעלת מקור ארוך יותר הכפוף לכל אורכו. על שת לבן. פס גבה ממוזלג. רגליים ארוכות שחורות. פס כנף לבן.

*חילוף נוצות*:
*בוגר*: קיץ מושהה או חורף מלא.

*גיול*:
*בוגר מופע קיץ*: נוצות החלקים העליונים בצבע חום כהה עם שוליים רחבים בצבע ערמוני מבריק אך קצוות לבנבנים כשנוצות טריות. סוככות בצבע אפור חום החיצוניות עם קצה אפור בהיר והפנימיות עטורים בצבע לבנבן. על שת לבן מוכתם בפסי רוחב כהים. חלקים תחתונים בצבע אדום ערמוני.
*בוגר מופע חורף*: חלקים עליונים בצבע אפור חום עם ניצבים כהים. גבה לבנה סוככות בצבע אפור חום עטורות בלבן אפור. חלקים תחתונים בצבע לבן. פספוס אורך כהה בחזה העליון. מחליף בעיקר מספטמבר לפברואר. אברות יד טריות עד סוף החורף ובלויות מעט באביב.
*צעיר*: חלקים עליונים בצבע חום עטורים בצבע בהיר עם מעט שוליים ערמוניים. הסוככות חומות ובעלות שוליים נרחבים בצבע צהבהב בהיר הנוטה לערמוני בפנימיות ופס תת קצה חלש. החלקים התחתונים בצבע בהיר עם פספוס אורך חום ודק בחזה העליון.
*חורף ראשון*: כמו בוגר למעט הסוככות הבינוניות הפנימיות שלהן שוליים ערמוניים של צעיר. אסטרטגיות חילוף שונות באפריקה. אביב יש ניגוד באברות היד - החיצוניות חדשות ובאברות האמה - הפנימיות חדשות.
*קיץ ראשון*: לעתים רחוקות סוככות של צעיר נשארות עדיין. בקיץ כמו באביב יש ניגוד באברות היד - החיצוניות חדשות ובאברות האמה - הפנימיות חדשות.

*קביעת זוויג*:
אורך מקור: מעל 40 מ"מ נקבה, מתחת ל-36 זכר.

*נתונים ומידות*:
כנף: 138-125.