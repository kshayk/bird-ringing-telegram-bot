*חופית קטנה*
_Little Stint / Caldiris minuta_

*טבעת על הטיביה:* X
*משפחה*: חופמאים

*זיהוי*:
ללא קרומים בין האצבעות. מקור קצר, ישר ועדין. רגליים שחורות.

*חילוף נוצות*:
*בוגר*: קיץ מושהה או חורף מלא.

*גיול*:
*בוגר מופע קיץ*: כיפה ואחורי צוואר שחומים עם קצוות חלודים ולבנים. גב עליון ושכמות שחומים עם קצוות חלודיים. לשלישוניות קצוות אפורים. סוככות חומות עם שוליים בהירים. סוככות האוזן אדמוניות. גרון וחלקים תחתונים בצבע לבן.
*בוגר מופע חורף*: חלקים עליונים בצבע חום אפרפר עם ניצבים כהים. הסוככות אפורות חומות עם שוליים בהירים לחיצוניות ולבנים לפנימיות. חלקים תחתונים לבנים עם כתם אפרפר בחזה. פרטים רבים בחילוף פעיל של אברות היד בסתיו.
*צעיר*: כיפה בצבע חום כהה עם שוליים ערמוניים. גב עליון וסוככות שכמה שחומים עם שוליים לבנים יוצרים קווים בצורת V ברור על הגב. אחורי הצוואר בהיר בדרך כלל עם ניצבים בצבע חום. סוככות חומות עם שוליים ערמוניים. חלקים תחתונים לבנים עם כתם צוואר צהבהב בהיר. על שת ללא קצוות ערמוניים.
*חורף ראשון*: כמו בוגר אך שומר על סוככות בינוניות פנימיות עטורות ערמוני או לבן עד לפברואר. צבע כללי לסוככות חום. באביב האברות טריות או עם ניגוד בין פנימיות ישנות לעומת חיצוניות חדשות.
*קיץ ראשון*: סוככות בינוניות פנימיות של צעיר. אברות יד בלויות במידה רבה או ניגוד בין פנימיות ישנות לעומת חיצוניות חדשות. נראה כבוגר בקיץ אבל חיור במיוחד בסוככות האוזן והחזה.

*קביעת זוויג*:
אם מקור גדול מ-19 מ"מ וכנף גדולה מ-99 מ"מ - נקבה. אם מקור קטן מ-17 מ"מ וכנף קטנה מ-95 מ"מ - זכר.
במידות הביניים לא ניתן לקבוע זוויג.