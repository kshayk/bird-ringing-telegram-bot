*חופמי אלכסנדרי*
_Kentish Plover / Charadrius alexandrinus_

*טבעת על הטיביה:* BG
*משפחה*: חופמאים

*זיהוי*:
חופמי קטן בעל כתמים בצידי החזה וכתם מצח בהיר המחובר תמיד לגבה. פס כנף בהיר ברור. נוצות זנב חיצוניות 6-4 לבנות. מקור שחור ורגליים כהות. לבוגר בקיץ מסכה שחורה וכיפה חלודית.

*חילוף נוצות*:
*בוגר*: קיץ/חורף מלא (יולי - אוקטובר) או מושהה (אוקטובר / פברואר-אפריל).

*גיול*:
*בוגר מופע קיץ*: כתמי החזה שחורים או חומים. הסוככות בצבע אפור חום עם שוליים בהירים. בחילוף הסתיו לסוככות עטרה בהירה מדורגת ולא חדה כאצל צעירים.
*בוגר מופע חורף*: כתמי החזה חומים לשני המינים. שולי הסוככות נשחקו והן אחידות בצבע אפור חום. אברות יד טריות בחורף ובלויות מעט באביב.
*צעיר*: כתמי חזה בהירים. עטרה לסוככות החלקים העליונים מוגדרת היטב.
*חורף ראשון*: כמו בוגר אך עדיין עם כמה סוככות בינוניות פנימיות עם קצוות בהירים. אברות יד בלויות מעט באמצע החורף ובלויות יותר באביב.
*קיץ ראשון*: רק אם בעל אברות יד בלויות מאד. לעתים עדיין עם סוככות בינוניות פנימיות עם קצוות בהירים.

*קביעת זוויג*:
*בקיץ*: זכר עם כתמי חזה בצבע שחור. לנקבה כתמי חזה חומים עם מעט שחור.
*בחורף*: לזכר קולר וגבה לבנים נרחבים. שחור בכתמי החזה מתחיל להופיע אצל הזכר מתחילת נובמבר.
אפשר לזהות צעירים זכרים רק כאשר מתחיל להופיע שחור בכתמי החזה באמצע החורף.

*נתונים ומידות*:
כנף _alexandrinus_: אורך 120-105 מ"מ.
אורך מקור: 17-14.
אורך טרסוס 30-25.