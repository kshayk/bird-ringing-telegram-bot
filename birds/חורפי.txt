*חורפי*
_Siskin / Carduelis spinus_

*טבעת:* X
*משפחה*: פרושיים

*זיהוי*:
פרוש קטן עם מקור מחודד וחרוטי. ניצוי צהבהב ירקרק עם אפור ובז' בהיר. הבטן בהירה מפוספסת. בסיס נוצות הזנב החיצוניות צהוב. כיפה כהה.

*חילוף נוצות*:
*בוגר* - קיץ מלא.
*צעיר* - קיץ חלקי (קיץ מלא מופסק).

*גיול*:
סתיו
*בוגר* (גיל 4): קצות כל הסוככות הגדולות בצבע ירוק (זכר), או בצבע ירקרק צהבהב בהיר (נקבה), הפנימיות באופן נרחב החיצוניות באופן מועט; לחיצוניות יש גם שוליים לבנים. כל נוצות הזנב טריות, קצותיהן מחודדות בד"כ אך לעתים מעוגלות. שימו לב לאחידות בנוצות הזנב ולעובדה שאינן בלויות במידה רבה. בסיסי אברות היד הפנימיות חיוורים, ולנוצות הזנב הפנימיות צהוב עמוק.
*שנה I* (גיל 3): בד"כ הסוככות הגדולות החיצוניות הראשונה עד החמישית לא הוחלפו. כל נוצות הזנב או לפחות שלושה-ארבעה זוגות של נוצות זנב מחודדים ובלויים החל מספטמבר. אם חלק מנוצות הזנב הוחלפו, יהיה ניגוד בקצותיהן לעומת הישנות. בסיסי אברות היד הפנימיות חיוורים, ולנוצות הזנב הפנימיות צהוב חיוור. הראש והעורף בממוצע יותר חומים מאשר לבוגרים.

אביב
אותם הבדלים כמו בסתיו, אם כי בליה בנוצות הזנב אצל הבוגרים הופכת מאפיין זה ללא אמין החל מסוף החורף או תחילת האביב.

*קביעת זוויג*:
*זכר* : כיפה שחורה (בשנה I לעתים אפור כהה), קצות נוצות אפורות בסתיו. החזה והעל-שת ללא פספוס.
*נקבה*: כיפה ירוקה אפרפרה ומפוספסת. החזה והעל-שת עם פספוס.

*נתונים ומידות*:
לעתים נדירות כל הסוככות הגדולות הוחלפו גם אצל פרטים בני שנה. ציפור בסתיו שכל הסוככות הגדולות שלה חדשות צריכה להיקרא בוגרת, בתנאי שכל נוצות הזנב טריות למדי וקצותיהן מעוגלות, אחרת מוטב שתסומן כבלתי ניתנת לגיול (גיל 2). כדאי גם להסתכל על ניגוד בין סוככות יד לסוככות גדולות.
כנף: נקבה 75-70, זכר 76-71 (78) (ירושלים).