*חטפית אפורה*
_Spotted Flycatcher / Muscicapa striata_

*טבעת:* X
*משפחה*: חטפתיים

*זיהוי*:
החלקים העליונים אפרפרים חומים. לגרון, החזה והבטן פספוס כהה. המצח בהיר יותר. העין גדולה וכהה עם טבעת עין בהירה. ללא לבן בכנף או בזנב.

*חילוף נוצות*:
*בוגר* - קיץ חלקי, חורף מלא.
*צעיר* - קיץ חלקי, חורף מלא.
בוגרים אינם מחליפים חילוף מלא בקיץ, לעתים נדירות מוחלפות אברות תעופה בודדות כחלק מהחילוף המתקיים באתרי הקינון, לרוב מוחלפות רק שלישוניות וסוככות אמה.
הצעיר מחליף בחורף את רוב הניצוי, משאיר סוככות יד ולעתים נדירות יותר גם אברות תעופה בודדות.

*גיול*:
סתיו
*בוגר* (גיל 4): ניצוי מאד שחוק ובלוי. הסוככות הגדולות וסוככות הזנב העליונות בצבע חום אפור, הסוככות הגדולות בעלות שוליים לבנים צרים.
*שנה I* (גיל 3): כל הפלומה טרייה. קצות הסוככות הגדולות הפנימיות בצבע צהבהב או אפרפר. כתמים בהירים בקצות השלישוניות וסוככות הזנב העליונות - לרוב אך לאו דווקא באחידות - בצבע צהבהב או אפרפר.

אביב
לא ניתן לגיול למעט במקרים בהם:
*שנה II* (גיל 5): פרטים בעלי ניגוד ברור בין נוצות ישנות לחדשות בנוצות הכנף.

*קביעת זוויג*:
הזכרים והנקבות זהים בניצוי ובגודל.

*נתונים ומידות*:
כנף: (83) 94-84.5 (ירושלים).
4 תתי מין בישראל. שני הנפוצים הם הראשי _striata_ ו _neumanni_. אי אפשר להבדיל ביניהם בוודאות. תת מין _neumanni_ יותר בהיר עם שוליים לבנים לסוככות ולשלישוניות היוצרים מעין פס כנף. הפספוס בכיפה יותר בולט. תת מין _sarudnyi_ בהיר מכולם עם צבע חולי בחלקים העליונים ופספוס חלש בכיפה. תת מין _inexpectata_ הכהה מכולם עם גוון חום למעלה ופספוס כבד בחלקים התחתונים.