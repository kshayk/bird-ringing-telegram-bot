*חטפית לבנת עורף*
_Collard Flycatcher / Ficedula albicollis_

*טבעת:* X
*משפחה*: חטפתיים

*זיהוי*:
כתם מצח לבן די גדול. נוצות הזנב החל מהאביב השני כולן שחורות לזכרים. לזכר צווארון לבן. כתם לבן גדול בבסיס אברות היד. בסיס לבן לאברות היד החל מאברה 3. אברת יד שנייה נופלת בין רביעית לחמישית.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.
החילוף החלקי בחורף כולל את כל השלישוניות ואברות זנב. בפרטים בוגרים ונקבות צעירות אברות הזנב לעתים אינן מוחלפות בחורף.

*גיול*:
סתיו
*זכר בוגר* (גיל 4): כמו נקבה אך נוצות הכנף, נוצות הזנב המרכזיות וסוככות הכנף החיצוניות בצבע שחור. צבע לבן בבסיס נוצות המצח (מוסתרות). במצב של כנף מכונסת הצבע הלבן באברת היד הארוכה ביותר בולט בין 12.5-7 מ״מ מעבר לסוככות היד. מאפיינים נוספים כמו לחטפית שחורת עורף.
*נקבה בוגרת* (גיל 4): כמו הקריטריונים של חטפית שחורת עורף. נוצות כנף וזנב בצבע חום אפור כהה. כל סוככות הכנף בצבע חום אפור אחיד. במצב של כנף מכונסת הצבע הלבן באברת היד הארוכה ביותר בולט בין 6-1 מ״מ מעבר לסוככות היד.
*שנה I*: כמו המאפיינים של חטפית שחורת עורף. במצב של כנף מכונסת הצבע הלבן באברת היד הארוכה ביותר בולט פחות מ-5 מ״מ מעבר לסוככות היד. ל*זכרים* סוככת על זנב הארוכה ביותר בצבע שחור. נוצות כנף, נוצת זנב מרכזית וסוככות כנף חיצוניות בצבע שחור אפור. ל*נקבות* סוככת על זנב הארוכה ביותר וסוככות כנף בצבע חום אפור. נוצות כנף וזנב בצבע אפור 'בינוני'.

אביב
*בוגר* (גיל 6): במצב של כנף מכונסת הצבע הלבן באברת היד הארוכה ביותר בולט בין 12.5-7 מ״מ מעבר לסוככות היד. לאברות הפנימיות צבע לבן טהור. האורך של כתם המצח בין 11-6 מ״מ.
*שנה II* (גיל 5): במצב של כנף מכונסת הצבע הלבן באברת היד הארוכה ביותר בולט בין 5-0 מ״מ מעבר לסוככות היד. נוצות הכנף בצבע חום אפרפר ובלויות. האורך של כתם המצח בין 7-1 מ״מ.

*קביעת זוויג*:
אביב
*זכר*: כיפה וגב עליון בצבע שחור עם צווארון לבן.
*נקבה*: חלקים עליונים בצבע אפור כמעט ללא חום, לעתים צבע אפור לבנבן מאחורי הצוואר.

*נתונים ומידות*:
כנף: נקבה 87-77, זכר 88-80 (ירושלים)