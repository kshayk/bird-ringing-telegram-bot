*חטפית שחורת עורף*
_Pied Flycatcher / Ficedula hypoleuca_

*טבעת:* X
*משפחה*: חטפתיים

*זיהוי*:
כתם מצח לבן קטן לעתים מחולק במרכזו לשניים. החלק החיצוני של בסיסי אברות היד החיצוניות בצבע לבן מהאברה השישית (לעתים מהחמישית, לעתים נדירות מהרביעית). הנקבות בצבע חום למעלה עם רמזים אפורים בלבד וללא לבן חבוי בנוצות אחורי הצוואר. הכנף של נקבה גדול מ-81 מ״מ לעתים נדירות בלבד. אברת יד שנייה נופלת בין חמישית לשישית. כמות הלבן בזנב גדולה משל חטפית לבנת עורף וקטנה משל חטפית טורקית. תת מין _sibirica_ מעט יותר גדול ואפור יותר בעיקר אצל זכרים באביב. עם חלקים עליונים יותר בהירים.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.
החילוף החלקי בחורף כולל את כל השלישוניות, חלק מהסוככות הגדולות אך לא כולל סוככות יד ואברות זנב. פרטים בוגרים עשויים שלא להשלים את החילוף המלא בקיץ ולכן בסתיו יראו אברות אמה ישנות ובלויות.

*גיול*:
סתיו
*בוגרים* (גיל 4): לשלישונית המרכזית ולסוככות הגדולות קצה לבן אחיד כמעט. נוצות הזנב טריות ומעוגלות יחסית. על חך שחור.
*שנה I* (גיל 3): לשלישונית המרכזים ולסוככות הגדולות קצה לבן לא סימטרי. על חך אפור ורדרד בהיר. נוצות זנב מחודדות וקצת בלויות. לעתים לחלק מהסוככות הבינוניות קצה בהיר.
*אחרי גיול ראו גם קביעת זוויג*

אביב
*בוגר* (גיל 6): סוככות יד כהות, מעוגלות וטריות יחסית. נוצות הזנב שחורות, מעוגלות ובלויות קל בלבד. אברות היד בצבע חום אפור כהה ובלויות במידה מועטה בלבד. על חך כהה.
*צעיר שנה II* (גיל 5): סוככות יד מחודדות למדי ובלויות. בדרך כלל ניגוד בין סוככות כנף חיצוניות בלויות לפנימיות. נוצות הזנב בצבע חום אפרפר בהיר מחודדות ובלויות. אברות היד בדרך כלל מחודדות ובלויות. על חך כהה אך מתבהר לקראת הקצה.
*נקבות*: בדרך כלל קשה לגייל חוץ ממקרים קיצוניים ואז אותם הבדלים כמו אצל זכרים.

*קביעת זוויג*:
סתיו
קשה לקבוע זוויג לצעירים בגלל חפיפה גדולה במאפיינים למעט במקרים קיצוניים.
*זכר בוגר* (גיל 4): נוצות הזנב 3-1 בצבע שחור או שחום. סוככות על זנב שחורות עם קצה חום. ניגוד בין הסוככות הגדולות לסוככות הבינוניות והקטנות.
*נקבה בוגרת* (גיל 4): כל נוצות הזנב חומות אם כי לעתים נוצות הזנב המרכזיות מעט יותר כהות. סוככות העל זנב חומות או שחומות עם קצוות בהירים. אין ניגוד בסוככות הכנף.

אביב
*זכר*: כתם לבן במצח. נוצות הזנב המרכזיות חומות שחורות. בפרטים אפרפרים: הסוככות הגדולות ולעתים גם הבינוניות מנוגדות לסוככות הקטנות. הרבה לבן בשלישוניות.
*נקבה*: ללא לבן במצח. נוצת הזנב המרכזית בצבע אפור חום. מעט לבן בשלישוניות.

*נתונים ומידות*:
כנף: נקבה 83-74, זכר 84.5-79 (ירושלים)