*חכלילית סלעים*
_Black Redstart / Phoenicurus ochruros_

*טבעת:* X
*משפחה*: קיכליים

*זיהוי*:
כהה בבירור מחכלילית עצים. מגרעת חיצונית לאברת היד השישית. סוככות התת כנף אפורות או אפורות צהבהבות. סוככות הזנב ונוצות הזנב החיצוניות בצבע כתום אדמדם. כיפה וגב אפור כהה. גרון וחזה אפורים כהים.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול* (תת המין הנפוץ _gibraltarensis_):
סתיו
*זכר בוגר* (גיל 4): הגרון והחזה בצבע שחור (קצות הנוצות הטריות אפורות). כתם לבן בכנף. כל הסוככות הגדולות אחידות וטריות עם שוליים אפורים.
*נקבה בוגרת* (גיל 4): הגרון והחזה בצבע חום אפור כהה. ללא כתם בכנף. כל הסוככות הגדולות אחידות וטריות עם שוליים חומים אפרפרים והקצוות בצבע אפור צהבהב.
*שנה I* (גיל 3): שני סוגי לבושים לצעירים:
*זכר ונקבה _cairii_* (הנפוץ) - לעתים יש ניגוד קל בין הסוככות הגדולות.
*זכר _paradoxus_* (הנדיר) - נוצות הלחי, הגרון והחזה בצבע שחור באופן נרחב ובעלות קצוות אפורים רחבים. הכנף ללא כתם לבן. בחלק מהפרטים ניכר ניגוד בשלישוניות ובסוככות הגדולות. השלישוניות החדשות יוצרות בשוליהן הלבנבנים רמז לכתם כנף לבן.

אביב
*זכר בוגר* (גיל 6): ראו תחת סתיו. הכנף טרייה ומבריקה באופן יחסי, וכתם הכנף הלבן בולט.
*זכר שנה II* (גיל 5): _paradoxus_ - דומה לזכר הבוגר אך הקצוות האפורים של הנוצות השחורות של הגרון והחזה נותרות זמן רב יותר. כתם הכנף הלבן אינו בולט. הכנף בלויה למדי ובצבע חום. לעתים ניגוד בסוככות הגדולות.
*נקבות/זכר שנה II* (גיל 5): _cairii_ - ראו נקבות בוגרות ולבוש _cairii_ בסתיו. הגרון והחזה בצבע חום אפרפר. לעולם אין כתם לבן בנקבות, ולרוב גם לא אצל הזכרים בשנה II. אם כי יש להם עד שתי שלישוניות מוחלפות ששוליהן לבנבנים.

*נתונים ומידות*:
אורך אברת יד שנייה שווה לשביעית.
תתי מין _semirufus_ (מקייץ מקנן בחרמון ונדיר בנדידה) ו-_phoenicuroides_ (נדיר) בעלי קו חד בין הבטן התחתונה בצבע אדמוני לחזה השחור. בעלי כתם כנף לבן קטן או ללא בכלל. תת מין _ochruros_ (נדיר) דומה ל-_gibraltarensis_ אך עם בטן תחתונה אדמדמה וכתם כנף קטן או ללא בכלל.
כנף: 87.5-81.5 (ירושלים).