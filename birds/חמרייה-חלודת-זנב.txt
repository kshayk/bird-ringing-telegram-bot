*חמרייה חלודת-זנב*
_Rufous Bush Robin / Cercotrichas galactotes_

*טבעת:* BG
*משפחה*: קיכליים

*זיהוי*:
זנב מעוגל בצבע אדמוני. לנוצות הזנב החיצוניות קצה לבן ופסי תת קצה שחורים. פס גבה בהיר ובולט. שלא כמו יתר הקיכליים, הצעירים אינם מנוגדים ודומים לבוגרים.

*חילוף נוצות*:
*בוגר* - חורף מלא.
*צעיר* - חילוף חורף מלא בדומה לבוגר. לעתים נדירות ביותר פרטים צעירים מוותרים על חילוף של אברות אמה אחדות.

*גיול*:
סתיו
הניצוי בחלק מהפרטים במצב ביניים של בלייה ואינם ניתנים לגיול.
*בוגר* (גיל 4): נוצות הגוף והזנב בלויות מאד עד תחילת החורף. לסוככות הגדולות קצוות בהירים קלים.
*שנה I* (גיל 3): נוצות הגוף והזנב טריות ומתבלות מעט במהלך הסתיו. לסוככות הגדולות קצוות ושוליים בהירים. פסי תת הקצה באברות הזנב החיצוניות פחות שחורים (עם גוון חום), ובקצוות הצבע הלבן פחות טהור.

אביב
לפרטים בשנה שניה סוככות יד מחודדות יותר ובלויות.

*קביעת זוויג*:
הניצוי זהה. כתם דגירה בעונת הקינון.

*נתונים ומידות*:
תת המין המקייץ העיקרי הוא הראשי _galactotes_. שני תתי מין נוספים מופיעים לעתים רחוקות בנדידת האביב בעיקר בחלקים המזרחיים _syriacus_ ו-_familiaris_. לתת המין הראשי זנב 76-64. המרחק בין P2 לקצה הכנף 5-3.5 מ"מ. לשני תתי המין האחרים זנב 69-59 והמרחק בין P2 לקצה הכנף 3-1.5 מ"מ.
הבדלים נוספים: לשני תתי המין האחרים ניגוד בולט בחלקים העליונים בין הכיפה והגב העליון החומים-אפרפרים לעל-שת והזנב שהם יותר חלודיים. החלקים התחתונים שלהם יותר אפרפרים ופחות חוליים מהתת מין הראשי. רוחב הפס הלבן בקצה הזנב יותר צר מאשר לתת מין הראשי: 15-8 לעומת 30-15 מ"מ. לתת מין _syriacus_ תוי ראש בולטים יותר מלאחרים - גבה בהירה יותר ופס עין שחור יותר. תת מין _familiaris_ יותר בהיר באופן כללי ובמיוחד בבטן שכמעט כולה לבנה אפורה.