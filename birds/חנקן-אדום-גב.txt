*חנקן אדום גב*
_Red-backed Shrike / Lanius collurio_

*טבעת:* AB
*משפחה*: חנקניים

*זיהוי*:
גב חום אדמדם בכל המופעים. בוגרת עם סהרונים בחלקים התחתונים. לזנב של בוגר בסיס לבן באברות החיצוניות הנותן מראה של זנב סלעית.

*חילוף נוצות*:
*בוגר וצעיר* - קיץ חלקי, חורף מלא.
חילוף הקיץ החלקי של הצעיר לרוב אינו כולל נוצות כנף וזנב.

*גיול*:
סתיו
*זכר ונקבה בוגרים* (גיל 4): קביעת זוויג כמו באביב. נוצות כנפיים וזנב בלויות.
*צעיר* (גיל 3): לנוצות החלקים העליונים סהרונים קטנים כהים לקראת הקצוות. קצות השלישוניות ולעתים קצות כל הנוצות (להוציא הסהרונים) בצבע צהבהב בהיר. נוצות כנף וזנב טריות.

אביב
אי אפשר לגייל.

*קביעת זוויג*:
*זכר*: החלקים התחתונים בצבע וורדרד לבן ללא פספוס. הכיפה בצבע אפור אפר, ו"מסכת העין" שחורה. הזנב שחור ולבן. לעתים מעט לבן באברות היד.
*נקבה*: לנקבות טיפוסיות יש כיפה חומה, סוככות אוזן אדמדמות חומות, חלקים תחתונים בצבע לבן צהבהב והחזה וצידי הגוף מפוספסים בחום. נוצות הזנב חומות כהות, נוצת הזנב השישית בהירה יותר ובעלת שוליים וקצוות לבנים. לסוככות הזנב העליונות לרוב יש פספוס כהה.

*נתונים ומידות*:
כנף: 100-88 (סוונסון), נקבה 99.5-90.5, זכר 100.5-88 (ירושלים).
א.י.2 = 4/5 (=5) (=4 או 5/6).
א.י.1 > סוככות יד ב-1-8 מ"מ.
שלושה תתי מינים דומים הן בגודל ובניצוי והרבה מופעי ביניים.