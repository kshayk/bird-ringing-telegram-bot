*חנקן (גדול) דרומי*
_Southern Grey Shrike / Lanius meridionalis_

*טבעת:* C
*משפחה*: חנקניים

*זיהוי*:
ניצוי בצבע לבן, אפור ושחור, עם חלקים תחתונים בעלי רמז ורדרד בחלקם. כל סוככות הכנף מלמעלה בצבע שחור או אפור כהה. א.י.2 = 5/7. מצח בצבע אפור או לבן לעולם לא שחור. זנב 100-118. מגרעת חיצונית לאברות יד 5-3.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו
*בוגר* (גיל 4): הסוככות הגדולות, סוככות היד והסוככות הבינוניות אחידות שחורות ומבריקות בדרך כלל. סוככות היד והסוככות הגדולות בעלות קצה לבן בדרך כלל, אחיד ועדין.
*צעיר* (גיל 3): סוככות היד והסוככות הגדולות שלא הוחלפו בלויות ובצבע חום אפרפר דהוי, מנוגדות לאלו שכן הוחלפו והן שחורות ומבריקות. קצות הסוככות הגדולות עם קצה בצבע בז' שאינו מוגדר היטב (אם לא בלויות מדי).

אביב
כמו בסתיו.

*קביעת זוויג*:
אין הבדלים בניצוי. גם הגודל דומה:
*זכר בוגר*: כנף 118-112.
*נקבה בוגרת*: 116-107.

*נתונים ומידות*:
תת המין _aucheri_ יציב נפוץ בכל חלקי הארץ מהגולן ועד למרכז הנגב והערבה. כנף 107-116 מ"מ. בעל פס שחור במצח וכמעט ללא פס לבן מעליו. חלקים תחתונים אפרפרים. אברת הזנב השישית עם בסיס שחור וכתם שחור סביב הניצב. החלקים הפנימיים של אברות האמה כהים אפורים ברובם.
תת מין _elegans_ יציב בדרום ומערב הנגב. כנף 114-105. פס דק מאד אם בכלל של ניצוי שחור מעל המקור. פס בהיר מעל המסכה השחורה. חלקים תחתונים בהירים. אברת זנב שישית לבנה עם מעט שחור בניצב.
תת מין _theresae_ יציב אנדמי בגליל. דומה לתת מין _aucheri_ אך יותר כהה בחלקים התחתונים.