*חנקן נובי*
_Masked Shrike / Lanius nubicus_

*טבעת:* BG
*משפחה*: חנקניים

*זיהוי*:
בוגרים: מהכיפה עד סוככות הזנב צבע שחור או אפור כהה. מצח וסוככות האוזן בצבע לבן. צידי הבטן בצבע כתום בהיר.
צעירים: החלקים העליונים בצבע אפור מפוספס הדומה לצעיר של חנקן אדום ראש אך יותר אפור ופחות חום, וכן כתם הכנף יותר לבן, העל שת כהה והזנב יותר צר וארוך 94-86 לעומת 84-74 אצל החנקן אדום ראש. שולי הזנב לבנים.

*חילוף נוצות*:
*בוגר* - פרטים בוגרים עשויים לבצע חילוף קיץ חלקי, מושהה או מלא. החילוף המתקיים באתרי החריפה ישלים את החילוף הקיצי.
*צעיר* - קיץ חלקי, חורף חלקי.

*גיול*:
סתיו
*בוגר* (גיל 4): החלקים התחתונים ללא פסים ובחלקם בצבע אדמדם צהבהב. מזוהה ע"י נוצות כנף בצמיחה, או נוצות חדשות וישנות בכנף, או בכך שכולן טריות.
*צעיר* (גיל 3): מפוספס בצבע חום אפרפר וללא אדמדם צהבהב בחלקים התחתונים. סהרונים בצידי הגוף. מחליף נוצות גוף, נוצות זנב אמצעיות, תמיד שלישוניות, ולעתים אחת עד שלוש מאברות אמה - לעתים מתחילת אוגוסט אך לרוב מאמצע אוקטובר.

אביב
*בוגר* (גיל 6): נוצות הגוף, נוצות הזנב והסוככות כולן אחידות בצבע שחור (זכרים) או אפור כהה (נקבות) ובלויות במקצת.
*צעיר* (גיל 5): אברות היד, סוככות היד, אברות אמה חיצוניות 6-3 וכן זוגות חיצוניים של נוצות הזנב לא מוחלפות בחילוף של החורף ולכן בלויות מאד ומנוגדות לאברות אמה פנימיות וסוככות האמה.

*קביעת זוויג*:
*זכר*: הכיפה, הגב העליון/תחתון וסוככות הזנב העליונות בצבע שחור מבריק.
*נקבה*: הגב העליון והתחתון בצבע חום אפרפר, ולעיתים כהה עם סימנים לשחור. כיפה וסוככות זנב עליונות בד"כ שחורות אפרפרות או מבריקות אך לעתים אפור כמו בגב.

*נתונים ומידות*:
כנף: נקבה 96-86, זכר 96-86 (97).