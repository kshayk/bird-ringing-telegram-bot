*חרטומית חדת זנב*
_Pintail Snipe / Gallinago stenura_

*טבעת על הטיביה:* C
*משפחה*: חופמאים

*זיהוי*:
דומה לחרטומית ביצות, אך לקצות אברות האמה צבע לבן ברוחב של 1 מ"מ בלבד ו-6-8 אברות הזנב החיצוניות מכל צד ברוחב של 2-1 מ"מ בלבד - דמויות סיכה. תת הכנף כהה כולה.

*חילוף נוצות*:
*בוגר* - קיץ מלא מושהה.
*צעיר* - חלקי.

*גיול*:
*בוגר*: פס הניצב לסוככות הקטנות והבינוניות כהה ורחב. בסתיו אברות היד הפנימיות טריות והחיצוניות בלויות. בחורף ובאביב כל אברות היד טריות. לקראת סוף הקיץ הן מתבלות ואז אינן דומות לטריות של הצעיר. לאברות היד קצוות בהירים שאינם מוגדרים היטב.
*צעיר*: לסוככות הקטנות והבינוניות שוליים בהירים. לחלק מהפרטים סוככות אלו נשארות עד האביב ואז בלויות כתחרה. קצה 8 אברות היד הפנימיות בהיר בבירור. אברות היד בלויות מעט בחורף ובמידה בינונית באביב.

*קביעת זוויג*:
נקבה מעט גדולה יותר בעיקר במקור.

*נתונים ומידות*:
28-24 אברות זנב. כנף בוגרים 142-128, מקור בוגר 64-56, בוגרת 69-59. טרסוס בוגר 34-30, בוגרת 36-32.