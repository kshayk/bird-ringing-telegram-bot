*ינשוף עצים*
_Long-eared Owl / Asio otus_

*טבעת:* F/GG
*משפחה*: דורסי לילה

*חילוף נוצות*:
*בוגר* - חילוף חלקי או מלא לאחר הזדווגות, המתחיל בנוצת היד הראשונה בחודשים יוני-יולי, אצל זכרים. קצת מאוחר יותר אצל נקבות מקננות. אברות היד הפנימיות מוחלפות במהירות. אברות האמה מוחלפות משלושה מרכזים, לעתים קרובות מושהות. נוצות הזנב נושרות וגודלות ביחד. חילוף נוצות הגוף בחודשים אוגוסט-ספטמבר (יולי).
*גיל 5* - כמו בוגר לאחר הקינון אבל חילוף אברות האמה והזנב מתחיל שניים עד שלושה שבועות מאוחר יחסית לאברות היד.
*גיל 3* - חילוף חלקי לאחר הפריחה של נוצות הגוף, מתמשך לאורך כל שנת החיים הראשונה. הוא כולל ראש, סוככות כנף עליונות אבל לא נוצות תעופה, זנב וסוככות אמה ויד.

*גיול*:
סתיו / חורף
*בוגר* (גיל 6/8): לחלק מהפרטים עדות לחילוף אברות אמה מושהה - יש ניגוד באברות האמה שלכולן דגם דומה אבל חלקן בלויות יותר מהאחרות. נוצות הזנב בעלות פחות פסים בעלי דגם אקראי מאשר לצעיר. פרטים שלהם אברות אמה אחידות הן בדגם והן בבליה לא ניתנים לגיול מעבר לגיל 2 (4).
*חורף II* (גיל 5/7): פרטים רבים ניתנים לגיול ע"פ ניגוד באברות האמה, בצבען וצפיפות הפספוס.
*חורף I* (גיל 3/5): אחידות בדגם וצבע נוצות הכנף. הפסים באברות האמה הפנימיות צרים וצפופים יותר מאשר אלו של הבוגר. נוצות הזנב מפוספסות לכל רוחבן.
*פרחון* (גיל 3): מבנה הנוצה הכללי פלומתי וחופשי מדור הפלומה השני (mesoptile) עם שאריות לבנים בקצוות מדור הפלומה הראשון (neoptile). החלקים התחתונים, הראש, העורף והגב העליון עם כמויות משתנות של פלומה מהדור השני הנשארות לעתים עד נובמבר, ויש צורך לסרק לאחור את הנוצות כדי לחשוף אותן.

אביב / קיץ
*קיץ I* (גיל 5): כמו בחורף הראשון נוצות תעופה יותר בלויות ובמיוחד אברות היד החיצוניות.
*קיץ II* (גיל 7): כמו חורף שני אך שימו לב לפרטים שמחליפים תחילה את אברות האמה הישנות.
*בוגר* (גיל 8): כמו בוגר בחורף אך שימו לב לפרטים שמחליפים תחילה את אברות האמה הישנות. פרטים שלהם אברות אמה אחידות הן בדגם והן בבליה לפני חילוף לא ניתנים לגיול מעבר לגיל 3 + מספר השנים.

*קביעת זוויג*:
*זכר בוגר*: בדרך כלל יותר חיוורים ופחות מפוספסים מהנקבות. החלק הפנימי של אברות האמה בעיקר החיצוניות שבהן לבן. צבע הבסיס לחלקים התחתונים לבן עם קצוות צהבהבים ועם פספוס חום כהה. קצות נוצות הגב התחתון והשכמות מפוספסים בצבע שחור וצהוב כהה ולא אפור בהיר כאצל נקבות.
*נקבה בוגרת*: צבע בסיס כללי צהוב-זהוב במיוחד בחלקים התחתונים ומתחת לכנף. החלק הפנימי של אברות האמה צהבהב. קצות נוצות הגב התחתון והשכמות בצבע שחרחר ואפור בהיר אך לא צהוב כהה כמו אצל זכרים.

*נתונים ומידות*:
עינייo בצבע כתום צהוב או כתום אדום, ציצות האוזן באורך עד 45 מ"מ.