*ירגזי מצוי*
_Great Tit / Parus major_

*טבעת:* BG
*משפחה*: ירגזיים

*זיהוי*:
ראש שחור עם לחיים לבנות. החלקים התחתונים בצבע צהוב באירופה או צהוב בהיר באסיה. פס שחור לאורך החלקים התחתונים.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו
*בוגר* (גיל 4): אחידות בצבע השוליים של הסוככות הגדולות, סוככות היד ונוצת הכנפית המרכזית. חילוף אברות היד מתרחש מסוף יולי עד תחילת אוקטובר. לסוככות יד ישנות גוון יותר חום והן מחודדות.
*שנה I* (גיל 3): ניגוד בין סוככות היד ונוצת הכנפית המרכזית לבין הסוככות הבינוניות והסוככות הגדולות. נטייה לנוצות זנב שחוקות יותר מאלו של הבוגרים. פרטים מעטים, ככול הנראה ממחזורי קינון מוקדמים בעלי קצוות נוצות זנב שחוקים מאוד בסתיו ועלולים להחליף כמה זוגות מנוצות הזנב (לרוב כולל את הזוג המרכזי). לסוככות יד ישנות גוון יותר חום והן מחודדות.

אביב
*שנה II* (גיל 5): בדרך כלל בחורף ובתחילת האביב, ואפילו עד תחילת הקיץ אפשר להבחין בפרטים בשנתם השנייה ע״פ הניגוד בסוככות השונות כפי שמתואר תחת שנה I בסתיו.

*קביעת זוויג*:
*זכר*: הכיפה והגרון בצבע שחור - כחול מבריק. פס בצבע שחור (בדרך כלל מבריק) במרכז החלקים התחתונים אשר מתרחב לכתם בין הרגליים.
*נקבה*: הסנטר, הגרון והפס לאורך החלקים התחתונים בדרך כלל בצבע שחור עמום (אך הכיפה שחורה ומבריקה למדי). פס החזה צר מאוד ולעתים מקוטע, והכתם בין הרגליים קטן ומעורב בצבע לבנבן. בעונת הקינון כתם דגירה.

*נתונים ומידות*:
אורך הכנף: נקבה 78-70, זכר 81-74 (סוונסון).
נקבה 73.5-66, זכר 75-66 (78.5) (ירושלים).