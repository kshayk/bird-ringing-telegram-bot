*כוס החורבות*
_Little Owl / Athena noctua_

*טבעת:* E
*משפחה*: דורסי לילה

*חילוף נוצות*:
*בוגר* - חילוף קיץ מלא לאחר הקינון.
*גיל 3* - חילוף חלקי לאחר הפריחה מהקן של נוצות הראש, הגוף וסוככות האמה והיד.

*גיול*:
סתיו / חורף
*בוגר* (גיל 4/6): החלקים העליונים בצבע חום. הניקוד הלבן בנוצות הכיפה מוגבל יותר מאצל צעיר. השלישוניות הפנימיות (לאחר החילוף) עם קצה רחב ורבוע. קצה אברת היד החיצונית בעל צורה מעוגלת ורחבה מהצד הפנימי.
*חורף I* (גיל 3/5): מראה כללי כשל בוגר אך שאריות מדור הפלומה הראשון (neoptile) נראים על השלישונית הפנימית. הנקודות הלבנות על הכיפה והעורף יותר גדולות ומעוגלות. קצה אברת היד החיצונית מחודד מהצד הפנימי והקצה הלבן מתרחב לחלק הפנימי.
*פרחון* (גיל 3): ראש וחלקים עליונים בצבע חום עם סימנים בולטים לבנים. נוצות הגוף מדור הפלומה השני (mesoptile) עם שאריות לבנים בקצוות מדור הפלומה הראשון (neoptile) בעיקר בצידי הגוף והירכיים וגם בכיפה.

אביב / קיץ
*קיץ I* (גיל 5): קשה להפריד מבוגר ולא מומלץ אחרי חודש מאי. בלייה בשלישוניות. הלבן בנוצות הכיפה נרחב. צורת קצה אברת היד החיצונית מחודדת יותר אך יש להיזהר בגלל בלייה.
*בוגר* (גיל 6): בלייה פחותה מלצעיר בשלישוניות. הלבן בנוצות הכיפה נרחב. צורת קצה אברת היד החיצונית מחודדת פחות אך יש להיזהר בגלל בליה.

*נתונים ומידות*:
כנף: זכר 169-158, נקבה 173-161. נתוני ציפורים מאירופה. תת המין בארץ _lilith_.