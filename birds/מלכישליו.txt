*מלכישליו*
_Corncrake / Crex crex_

*טבעת:* EE
*משפחה*: רליתיים

*זיהוי*:
בעל צורה כשל רלית אך קטן ממנה. צבעי אפור, צהוב וחום. פנים בצבע אפור. מקור קצר וצהוב. מנוקד שחור בכבדות בחלקים העליונים. קיים מופע בהיר ומופע חלודי המתבטא בצידי גרון, חזה וצידי הבטן היותר חלודיים.

*חילוף נוצות*:
*בוגר* - קיץ מלא, חורף חלקי; יש פרטים העושים את החילוף המלא רק אחרי הנדידה.
*צעיר* - קיץ חלקי, חורף חלקי.

*גיול*:
סתיו/חורף
*גיל 3*: סוככות גב עליון ושכמה ללא שוליים וקצה אפורים. חלקים תחתונים בצבע חום בהיר. חזה ללא אפור. פנים ללא אפור.
*חורף I* (גיל 3/5): ניגוד בסוככות בגב ובשכמה בין סוככות של צעיר לסוככות של בוגר עם מרכזים כהים המובדלים היטב על ידי שוליים וקצה אפורים.
*בוגר* (גיל 4/6): סוככות הגב והשכמה עם מרכזים שחרחרים המובדלים היטב על ידי שוליים וקצה אפורים. בלייה רבה. חזה, פנים ופס גבה בצבע אפור.

אביב/קיץ
*קיץ I* (גיל 5): בדרך כלל כמו בוגר אלא אם כן מוצאים נוצות ישנות של צעיר.
*בוגר* (גיל 6): כמו בחורף.

*קביעת זוויג*:
*זכר*: כל אזור החזה והפנים בצבע אפור. פס גבה אפור מובדל בחדות מהכיפה החומה שחרחרה ומסוככות האוזן הבהירות כנף 150-139, מקור 25-20, טרסוס 43-37.
*נקבה*: הרבה פחות אפור בחזה ובפנים ומתמזג יותר עם הכיפה וסוככות האוזן. כנף 145-130, מקור 23-19, טרסוס 40-35.