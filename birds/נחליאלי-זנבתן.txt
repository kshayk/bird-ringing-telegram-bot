*נחליאלי זנבתן*
_Grey Wagtail / Motacilla cinerea_

*טבעת:* X
*משפחה*: נחליאליים

*זיהוי*:
גב וגב עליון בצבע אפור עם מעט ירקרק. על שת וסוככות על זנב בצבע צהוב ירקרק. סוככות תת זנב צהובות. זנב ארוך 106-89 לתת מין _cinerea_. פס תת כנף לבן שנוצר מבסיסי האברות.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
*בוגר* (גיל 4): צבע אברות וסוככות שחרחר ללא ניגוד. לזכרים בסתיו יש גוון צהבהב בחזה ובבטן.

אביב:
*שנה II* (גיל 5): אברות הכנף בלויות בצבע חום אפרפר. ניגוד בסוככות הגדולות ובשלישוניות (אין לבלבל ניגוד זה עם שתי הסוככות הגדולות הפנימיות שהן בעלות דגם מעט שונה, בעלות מרכז יותר אפרפר ועלולות להטעות). אחוז קטן שומר על כל הנוצות של צעיר - לאלה יהיה ניגוד בגוון בינן לבין הסוככות הבינוניות והקטנות שכן הוחלפו.

*קביעת זוויג*:
באביב לזכרים גרון שחור עם קצוות לבנים. מצח וכיפה בצבע אפור עם קצוות ירקרקים. גבה לבנה ופס תת קצה ארוך בולט ולבן.
נקבה: גרון לבנבן עם קצת ניקוד שחור. לעתים כמעט שחור כזכר אך ללא פס תת שפם משמעותי. הגבה ופס תת השפם בצבע צהבהב בהיר. כנף מעל 100.

*נתונים ומידות*:
תת המין הראשי _cinerea_ הוא הנפוץ בארץ בנדידה ובחורף. כנף 86-80. תת מין נדיר _melanope_ בעל זנב יותר קצר < 91, לעומת הזנב של התת מין הראשי > 91.5. יותר בהיר בחלקים העליונים וללא גוון זיתי. גבה צרה ולא נקייה. אברת זנב רביעית בעלת כתם שחום משמעותי יותר בחלק הפנימי.