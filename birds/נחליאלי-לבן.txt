*נחליאלי לבן* - תת מין (_alba_)
_White Wagtail / Motacilla alba_

*טבעת:* X
*משפחה*: נחליאליים

*זיהוי*:
נחליאלי בצבעי שחור ולבן עם סינור אפור או שחור. סוככות התת זנב בצבע לבן. זנב בצבעי שחור ולבן.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו
*בוגר/ת* (גיל 4): מצח ולחיים אצל חלק מהזכרים כמעט לבנים טהורים. הכיפה והעורף עם הרבה שחור. כל הסוככות הגדולות אחידות, טריות, שחורות; קצותיהן ושוליהן משני הצדדים בצבע אפור טהור או אפור לבן. השלישוניות טריות ומעוגלות. לשתי הפנימיות החלק החיצוני בצבע אחיד אפור עד לניצב. סוככות היד שחורות או אפורות כהות מבריקות עם קצוות מעוגלים ושוליים חלקים.
*צעיר* (גיל 3): כתם חזה אפרפר מלוכלך עד לתחילת ספטמבר. קצות אברות יד בלויות מעט בתחילת אוקטובר. ניגוד בסוככות הגדולות. שלישוניות בלויות למדי. סוככות יד בצבע אפור עם קצוות מחודדים ושוליים שחוקים. גוון צהוב או ירוק צהבהב ברור בסנטר, גרון וסוככות האוזן.

אביב
לפרטים רבים בשנה II משני הזוויגים יש אברות יד בלויות מאד בגוון חום בהיר. ניגוד בולט בסוככות כנף להבדיל מפרטים בוגרים להם ניגוד קל בסוככות הגדולות.

*קביעת זוויג*:
סתיו:
קודם לגייל ואז לקבוע זוויג בהתאם.
*זכר בוגר*: מצח עם הרבה לבן. כיפה ועורף עם הרבה שחור.
*נקבה בוגרת*: כיפה אפורה ללא לבן, או עם מעט לבן במצח. עורף ללא שחור וכך גם הכיפה לרוב.
*זכר שנה I*: כיפה עם די הרבה שחור, וכן גם בעורף. לעתים לבן במצח.
*זכרים ונקבות בשנה I ללא שחור בראש*: זהו הניצוי הרגיל של נקבות - אינם ניתנים לקביעת זוויג מובהקת, משום שככל הנראה גם זכרים בשנה I עלולים להראות כך.

אביב:
*זכר*: כנף 94-84. כיפה שחורה מבריקה מופרדת בקו חד מגב עליון אפור. ללא לבן בגרון.
*נקבה*: 89-81. כיפה בצבע שחור אפור הגולש לגב עליון אפור. לפעמים גם לבן בגרון.
*נקבה שנה II*: כיפה אפורה או עם קצת שחור. מעט מאד לבן במצח.

*נתונים ומידות*:
כנף 94-81 (סוונסון), נקבה 93-82, זכר 97.5-85.5 (101.5) (ירושלים).
תת המין הראשי הוא הנפוץ בנדידה ובחריפה. תת מין _dukhunensis_ נודד וחורף נדיר, דומה בגודלו ללתת מין ראשי _alba_ אך הסוככות הגדולות, הבינוניות והשלישוניות עם שוליים וקצוות נרחבים בצבע לבן או אפור בהיר. כנף 96-84, זנב 91-80. שני תתי מין נוספים _yarrelli_ ו-_personata_ מזדמנים לעתים נדירות. _yarrelli_ בעל חזה שחור נרחב, גב שחור מתאחד עם העורף והכיפה וצידי בטן בהים. _personata_ בעל ראש שחור בחלקים נרחבים כאשר אין לבן מפריד בין הכיפה והעורף לגרון.