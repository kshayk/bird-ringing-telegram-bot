*נץ מצוי*
_Eurasion Sparrowhawk / Accipiter nisus_

*טבעת*: D/EE/E
*משפחה*: נציים

*חילוף נוצות*:
_בוגר_: חילוף מלא לאחר תקופת הקינון במאי (נקבות)או ביוני (זכרים). לרוב החילוף מושלם עד ספטמבק לעתים עד תחילת אוקטובר.
_צעיר_: אין עדות לחילוף לפני סוף אפריל של שנה II. חילוף מתחיל כמו אצל הבוגר ומעט יותר מהיר.

*גיול*:
סתיו / חורף
_בוגר_ (גיל 6/8): החלקים העליונים כחולים אפורים (זכר) או חום צפחתי (נקבה). הפספוס בחזה צר לרוב. העין לרוב בצבע צהוב בהיר אך בכמה זכרים עלולה להיות כתומה בהירה או אף כתומה אדומה; אצל מספר פרטים בני חמש ומעלה העין עם כתמים שחורים.
_חורף II_ (חמש/שבע): קיים ניגוד בסוככות קטנות ובעל-שת. לעתים נשארת נוצת זנב או אברת אמה ישנה. אלו שהשלימו חילוף דומים לבוגרים. אך בדיקה מדוקדקת יכולה לגלות את הניגוד בסוככות הקטנות ובעל-שת. העין בצבע צהוב לימון או צהוב בהיר לעתים עם ניקוד כתום אצל זכרים.
_חורף I_ (שלוש/חמש): דומה לפרחון אך כמה נוצות חדשות בעורף ובגב חסרות את השוליים הערמוניים.
_שנה I_ (גיל 3): החלקים העליונים חומים כהים עם שוליים ערמוניים במיוחד סביב העורף ולא כחלחלים אפורים כמו אצל בוגרים. בקצות נוצות החזה כתמים עבים חומים בצורת לב. עין בצבע אפור זיתי.

אביב / קיץ
_בוגר_ (גיל 8): כמו בסתיו / חורף.
_קיץ II_ (גיל 7): מוקדם באביב יש עדיין פרטים עם שוליים חומים צהבהבים לסוככות הקטנות ובגל העליון. לחלקם עדיין שאריות של נוצות צעירים בזנב או בסוככות הגדולות הפנימיות. העין בצבע צהוב מבריק עם כתמים כתומים לעתים.
_קיץ I_ (גיל 5): כמו בחורף I אך לחלקם מתחילות להופיע נוצות בוגרים בחלקים העליונים ככל שהחילוף מתקדם.
_צעיר_ (3): כמו בסתיו / חורף.

*קביעת זוויג*:
קביעת זוויג לגוזלים על פי השרשכף אפשרית רק אחרי השלמת הצמיחה לגיל 17 יום ומעלה.
זכר: כנף 212-188 מ"מ, מקור 12-10 מ"מ, שרשכף 55-51 מ"מ.
נקבה: כנף 256-222 מ"מ, מקור 15-13 מ"מ, שרשכף 64-59 מ"מ.