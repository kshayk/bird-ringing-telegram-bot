*נץ קצר אצבעות*
_Levant Sparrowhawk / Accipiter brevipes_

*טבעת*: EE/E
*משפחה*: נציים

*זיהוי*:
דומה לנץ מצוי אך קצות הכנף מחודדים יותר וכהים מלמטה, מקור כהה, עין כהה ודונגית צהובה. לצעירים ניקוד גס בחלקים התחתונים. לצעירים ולנקבות פס גרון אנכי כהה. ללא פס גבה בהיר.

*חילוף נוצות*:
_בוגר_: חילוף מלא מתחיל בתקופת הקינון - נקבות תחילה. סיום חילוף בדרך כלל לפני תחילת נדידה בספטמבר אך לעתים החילוף נמשך עד אמצע אוקטובר.
_צעיר_: חילוף נוצות הגוף מתחיל בחלקים העליונים. רוב הפרטים נראים כבוגרים בנדידת האביב. המתקדמים ביות רביניהם החליפו הכל חוץ מנוצות התעופה, סוככות התת כנף וחלק גדול מנוצות הזנב. החילוף המלא מתחיל במאי ונמשך עד ספטמבר. אך יש פרטים המשאירים נוצות של צעיר אפילו עד תחילת שנה III.

*גיול*:
_בוגר_ (שנה II בסתיו והלאה): קצות הכנפיים כהות ומנוגדות לשאר החלקים העליונים והראש שהם בצבע אפור כחלחל. פס גרון לא בולט. פסי רוחב עדינים בצבע אדמוני בחלקים התחתונים ופחות בכנפיים.
_בוגרת (שנה II בסתיו והלאה): קצות הכנפיים מנוגדות פחות לשאר החלקים העליונים והראש שהם בצבע יותר כהה. פס הגרון בולט. הפספוס בחלקים התחתונים יותר כהה ובולט והמעבר בין החזה המפוספס לבטן הבהירה יותר חד. פספוס בתת הכנפיים כמו לצעירים אך קצות הכנפיים כהות כמו לבוגרים.
_צעיר שנה I בסתיו_: החלקים העליונים אחידים חומים. גרון לבן עם פס גרון כהה בולט. כתמים כהים גסים בחלקים התחתונים. קביעת זוויג אינה אפשרית על פי ניצוי.
_צעיר שנה II אביב/קיץ עד שנה III אביב_: ניגוד בין האברות החדשות כשל בוגרים לאברות ישנות של צעירים. הימצאות של סוככות תת כנף מנוקדות בגסות. לעתים אף הימצאות של נוצת חזה אחת של צעיר יכולה להעיד על הגיל.

*קביעת זוויג*:
זכרים קטנים באופן משמעותי מנקבות.
זכר: כנף < 220 מ"מ, זנב < 150 מ"מ.
נקבה: כנף > 229 מ"מ, זנב > 166 מ"מ.

*נתונים ומידות*:
טבעת E לנקבות, EE לזכרים.