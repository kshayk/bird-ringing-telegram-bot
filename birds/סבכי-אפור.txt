*סבכי אפור*
_Garden Warbler / Sylvia borin_

*טבעת:* X
*משפחה*: סבכיים

*זיהוי*:
פס גבה קצר ולא בולט. מקור קצר. זנב רבוע ללא צבע לבן. לוע ורדרד. על חך אפור בהיר. רגליים בצבע חום אפרפר.

*חילוף נוצות*:
*בוגר* - קיץ חלקי, חורף מלא
*צעיר* - קיץ חלקי, חורף מלא

*גיול*:
סתיו
*בוגר* (גיל 4): קצות נוצות הכנף ונוצות הזנב, ובמיוחד קצות השלישוניות בלויים מעט ובצבע אפור חום. נוצות החלקים התחתונים בלויות מעט, בצבע לבנבן, ונוצות צידי הבטן בצבע אפור-זיתי.
*זכר שנה I* (גיל 3): כל הניצוי טרי. קצות ושולי השלישוניות טריות ומעוגלות ובצבע אפור זיתי חיוור. צידי הבטן ובית השחי מנוקדים בצבע צהבהב-זיתי.

אביב
לא ידועים הבדלי ניצוי אמינים בין בוגרים לצעירים. רק בבדיקה השוואתית מדוקדקת של שני פרטים ביד השונים מהותית זה מזה אפשר לקבוע:
*בוגר* (גיל 6) (?): סוככות היד רחבות למדי עם קצוות מעוגלים, שוליים אחידים ולא בלויים לרוב. אין ניגוד בניצוי של הכנף והזנב. נוצות הכנף, הזנב וסוככות היד בצבע אפור כהה ומבריק.
*שנה II* (גיל 5) (?): סוככות היד פחות רחבות ומעוגלות, קצותיהן מעט מחודדות. ברובם, שוליהן בלויים בד"כ במידת מה. בחלק מהפרטים ניכר ניגוד בין נוצות של בוגר לבין של צעיר. נוצות הכנף, הזנב וסוככות היד קצת יותר חומות-אפורות ופחות מבריקות בממוצע.

*קביעת זוויג*:
ניצוי זהה לשני הזוויגים.

*נתונים ומידות*:
כנף: 83-74 (סוונסון), 87-78 (ירושלים).
תת המין הנפוץ בנדידה _woodwardi_, יותר בהיר בחלקים העליונים עם פחות גוון חום בגב העליון והרבה יותר בהיר בחלקים התחתונים מהתת מין הראשי, שאינו נפוץ, _borin_.