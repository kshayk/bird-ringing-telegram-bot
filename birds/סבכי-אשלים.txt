*סבכי אשלים*
_Ménétries's Warbler / Sylvia mystacea_

*טבעת:* X
*משפחה*: סבכיים

*זיהוי*:
רגליים בהירות. צבע קשתית חום כתמתם לבוגר עד חום זיתי לצעיר. מבנה זנב כשל סבכי שחור ראש. להבדיל בין סבכי אשלים נקבה לסבכי שחור ראש נקבה: ס. אשלים יותר בהירה חולית, וללא ניגוד בין חלקים עליונים לכיפה יותר שחרחרה כאצל ס. ש. ראש. החלקים התחתונים של ס. אשלים אחידים בצבע לבן צהבהב. השלישוניות גם כן אחידות בצבע חום וגם בשוליהן. המקור יותר בהיר והחלק התחתון בצבע קש או ורדרד ולא כחלחל כמו בס. ש. ראש.

*חילוף נוצות*:
*בוגר* - קיץ מלא, חורף חלקי
*צעיר* - קיץ חלקי, חורף חלקי

*גיול*:
סתיו
פרטים במהלך החילוף - בוגרים. פרטים בעלי נוצת זנב חיצונית ללא לבן טהור (כמו ס. ש. ראש) - צעירים. צבע קשתית ראו בזיהוי.

אביב
*בוגר*:  אברות בלויות במידה מועטה. לאחר חילוף חלקי טרום קינון שלישוניות טריות יחסית ליתר אברות אמה.
*צעיר*: אברות יד וסוככות יד בלויות במידה ניכרת.

*קביעת זוויג*:
*זכרים*: כיפה בצבע שחור עמום היורד בהדרגה לאפור בכיוון העורף. גרון וחזה לבנבנים עם רמזים בגוון זיתי בהיר או ורדרד במידות שונות.
*נקבות*: כיפה וחלקים עליונים בצבע חולי אפרפר בהיר. חלקים תחתונים בצבע לבנבן עם רמזים בצבע בז' בהיר.

*נתונים ומידות*:
תת מין _rubescens_ כנף 63-58, זנב 58-50, מקור 13.5-12 ויותר בהיר מהתת מין הראשי. תת מין _mystacea_ מעט יותר קטן. כנף 63-55, זנב 57-51, מקור 12.5-11.8.