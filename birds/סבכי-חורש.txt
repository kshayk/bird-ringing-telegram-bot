*סבכי חורש*
_Eastern Orphean Warbler / Sylvia crasirostris_

*טבעת:* BG
*משפחה*: סבכיים

*זיהוי*:
כמו סבכי טוחנים מגודל. מקור גדול וחזק. לזכרים בוגרים כיפה ולחיים כהים ועין בהירה. מרכזים כהים לסוככות תת-זנב בניגוד ל-_Sylvia hortensis_.

*חילוף נוצות*:
*בוגר* - קיץ מלא או מושהה הכולל את כל הכנף למעט אברות אמה. חורף חלקי הכולל אברות אמה, סוככות גדולות ושלישוניות.
*צעיר* - קיץ חלקי, חורף חלקי הכולל סוככות גדולות, חלק מאברות היד החיצוניות ואברות אמה וכנפית.

*גיול*:
סתיו
*בוגר* (גיל 4): כנף טרייה. למעט חלק מאברות אמה. נוצות הזנב עם לבן טהור בולט. צבע העין בצבע חום בהיר עם טבעת שחרחרה.
*שנה I* (גיל 3): נוצות כנף אחידות ובלויות למדי, צבע עין זית-חום כהה. ניגוד בסוככות הגדולות. נוצות זנב (אם לא הוחלפו) עם אזורים מוכתמים בחום.

אביב
*בוגר* (גיל 6): כנף אחידה אך אברות אמה טריות לעומתת אברות יד. הקשתית לבנה חלקית.
*צעיר* (גיל 5): ניגוד באברות היד - החיצוניות שתמיד הוחלפו והן טריות לעומת הפנימיות החומות ובלויות. ניגוד גם באברות האמה. סוככות גדולות טריות לעומת סוככות יד.

*קביעת זוויג*:
*זכר בוגר* (גיל 6): קדמת הכיפה, קדמת העין, המצח וסוככות האוזן שחרחרים, אחורי הכיפה כמעט כהים שחרחרים כמו היתר. שאר החלקים העליונים בצבע אפור כהה. החזה וצידי הגוף בצבע לבן עם כיסוי חום ורדרד. נוצות הזנב פחות או יותר טריות ובצבע אפור כהה. העין בצבע חום בהיר עם טבעת שחרחרה.
*נקבה בוגרת* (גיל 6): המצח, קדמת העין וסוככות האוזן פחות שחורים מאשר זכר בוגר. הכיפה שחורה למדי אך בד"כ עוברת בהדרגה לאפור לכיוון העורף. יתר החלקים העליונים בצבע חום אפרפר. החזה וצידי הגוף בצבע לבן מכוסה בצבע צהבהב. עין בצבע אפור חום בהיר עם קצת נקודות לבנות או טבעת שבורה.
*זכר שנה II* (גיל 5): לעין טבעת מלאה אך צרה בצבע לבן או צהוב. שאר הסממנים כמו של נקבה בוגרת.
*נקבה שנה II* (גיל 5): הראש ללא נוצות שחורות, רק קדמת העין וסוככות האוזן יכולות להיות מעט כהות מהיתר. נוצות הזנב בלויות מאוד וחומות. העין בצבע אפור חום בהיר עד אפור כהה.

*נתונים ומידות*:
כנף: 84-73 (סוונסון), נקבה 86.5-76 (87.5), זכר 86-75 (88) (ירושלים)
המין _Sylvia hortensis_ נדיר ביותר בנדידה, בהיר יותר בחלקים התחתונים ובעליונים ובעל מקור מעט יותר קצר 19-17 לעומת 20-17.5 ב-_Sylvia crasirostris_.