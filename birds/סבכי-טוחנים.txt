*סבכי טוחנים*
_Lesser Whitethroat / Sylvia curruca_

*טבעת:* X
*משפחה*: סבכיים

*זיהוי*:
רגליים בצבע שחור צפחה. סוככות האוזן בצבע אפור כהה ביחס לכיפה והעורף. הגרון ומרכז הבטן בצבע לבן. החלקים העליונים בדרך כלל בצבע חום אפרפר ללא אדמוניות בקצוות הנוצות. לשלישוניות אין שוליים בהירים.

*חילוף נוצות*:
*בוגר* - קיץ מלא, חורף חלקי
*צעיר* - קיץ חלקי, חורף חלקי

*גיול*:
סתיו
*בוגר* (גיל 4): קצה נוצת הזנב החמישית לבנה באופן נרחב והשישית בדרך כלל עם חלק לבן נקי. אחידות בסוככות הגדולות. נוצות הכנף והזנב טריות.
*שנה I* (גיל 3): נוצת הזנב החמישי ללא לבן אך בעלת קצה חום-לבנבן, וחלק בהיר בנוצת הזנב השישית אשר כמעט תמיד בצבע חום מלוכלך. ניגוד בין סוככות גדולות חיצוניות לפנימיות. נוצות הכנף והזנב בלויות במקצת.

אביב
*בוגר* (גיל 6): נוצות הזנב החיצוניות כמו בסתיו (אלא אם כן שחוקות מדי). קצות אברות היד שמורות למדי, שחוקות מעט אך לא חומות ומשופשפות. סוככות היד אחידות עם שוליים רחבים אפורים ומרכז כהה למדי.
*שנה II* (גיל 5): סוככות היד הישנות בלויות וצרות עם שוליים חומים - לעתים מנוגדות לסוככות יד שהוחלפו. נוצות הזנב החיצוניות בדרך כלל בלבוש של צעיר (אך לעיתים כתמים כמעט לבנים מופיעים באביב). קצות אברות היד בדרך כלל שחוקות וחומות.

*קביעת זוויג*:
הניצוי לשני הזוויגים זהה.

*נתונים ומידות*:
כנף: 70-60 (סוונסון), (57) 71.5-59.5 (ירושלים)
תת מין _curruca_ הוא הנפוץ ביותר בארץ. תתי מין _caucasica_ ו-_blythi_ נפוצים למדי. _althaea_, _minula_, _haliomendri_ נדירים מאד.