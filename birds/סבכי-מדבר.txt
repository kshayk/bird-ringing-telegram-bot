*סבכי מדבר*
_Asian Desert Warbler / Sylvia nana_

*טבעת:* X
*משפחה*: סבכיים

*זיהוי*:
סבכי קטן עם על-שת ועל-זנב בצבע אדמוני. קשתית ורגליים בצבע צהוב. מקור תחתון צהוב כולו או רובו. בעל ניצבים שחרחרים בולטים לשלישוניות ולנוצות הזנב המרכזיות.

*חילוף נוצות*:
*בוגר* - קיץ מלא, חורף חלקי
*צעיר* - קיץ חלקי, חורף חלקי

*גיול*:
סתיו
*בוגר* (גיל 4): כל הניצוי טרי מאוד. אברות יד אפורות כהות עם קצוות לבנים. סוככות היד רחבות מעוגלות, בעלות מרכז חום אפור ועטורות בצבע בהיר וניצבים שחרחרים. הלבן בנוצות הזנב החיצוניות לבן טהור ברובו.
*שנה I* (גיל 3): אברות וסוככות יד בצבע חום אפרפר עטורים בצבע חולי. שלישוניות או סוככות גדולות שהוחלפו בעלות מרכזים כהים ושוליים אדמוניים כשל בוגר ומנוגדות ליתר. לנוצות זנב חיצוניות יש שוליים וקצוות לבנבנים מוכתמים בחום בהיר.

אביב
*בוגר* (גיל 6): כמו בסתיו אך אברות וסוככות יד יותר בלויות. קצות אברות היד בלויות אך עדיין עם קצוות בהירים.
*שנה II* (גיל 5): כמו בסתיו אך האברות והסוככות מאוד בלויות. קצות אברות היד שחוקות לגמרי.

*קביעת זוויג*:
הניצוי לשני הזוויגים זהה.

*נתונים ומידות*:
תת מין אסיאתי _nana_ כנף 62-57.5