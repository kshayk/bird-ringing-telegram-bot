*סבכי ניצי*
_Barred Warbler / Sylvia nisoria_

*טבעת:* BG
*משפחה*: סבכיים

*זיהוי*:
לבוגרים עין צהובה. חלקים תחתונים מפוספסים לרוחב בצבע אפור (אצל צעירים בסתיו רק בתת שת). אברות הזנב בעלות כתם לבן נרחב. קצות השלישוניות וסוככות הכנף לבנים אצל בוגרים ובז' אצל צעירים.

*חילוף נוצות*:
**בוגר** - קיץ מלא מושהה, חורף חלקי.
**צעיר** - קיץ חלקי, חורף מלא מופסק.
הצעיר מחליף רק לעיתים נוצות כנף או זנב לפני נדידת הסתיו ואילו בחורף מבצע חילוף חלקי אשר עשוי לכלול גם אברות תעופה אחדות.

*גיול*:
סתיו
_בוגר_ (גיל 4): אברות אמה שלא הוחלפו ישנות ובלויות ביחס ליתר אברות הכנף באופן בולט. חלקים תחתונים בצבע קרם ורק באופן קלוש רמזים לבז' עם פסים אפורים לסירוגין. העין בצבע צהוב דהוי עד כתום צהוב בהיר. נוצות הזנב החיצוניות עם הרבה לבן. נוצות הזנב המרכזיות רחבות ועגולות. קצות נוצות הזנב לא בלויות אם הוחלפו. נוצות העל-שת וסוככות הזנב מנוקדות בצבע אפרפר ובעלות קצוות בצבע קרם.
_שנה I_ (גיל 3): אחידות באברות הכנף הבלויות מעט. חלקים תחתונים מנוקדים בז' חמים בעיקר בצידי החזה והבטן. העין בצבע חום כהה או חום אפרפר. מעט מאוד פספוס אפור ובדרך כלל רק בסוככות התת זנב. נוצות הזנב החיצוניות עם מעט לבן בקצוות. נוצות הזנב המרכזיות צרות למדי ומחודדות. קצות נוצות הזנב בלויות קלות.

אביב
_בוגר_: לרוב אחידות באברות היד.
_צעיר_: ניגוד באבראות היד. כנפית טרייה מנוגדת לסוככות גדולות.
_זכר בוגר שנה III+_ (גיל 6+): לחיים, סנטר וחזה מפוספסים בכבדות בצבע אפור. סוככות האזניים, קדמת העניים וקדמת הכיפה אפורים כהים יותר מאחורי הכיפה. צדי הבטן מפוספסים באופן ניכר והתת כנף באופן מועט. העין בצבע כתום-צהוב. רגליים בצבע אפור עם רמזים לצהוב.
_נקבה בוגרת שנה III+_ (גיל 6+) / _זכר שנה II_ (גיל 5): כל הסממנים יותר עמומים ופחות מודגשים מאשר אצל הזכר בשנה III. רגליים של זכר בשנה II בצבע כחול-אפור.
_נקבה שנה II_: צבע הפלומה עם כתמים חומים צהבהבים בהירים. הכיפה חומה לא אפורה. הפספוס מוגבל. העין בצבע צהוב עמום. הרגליים בצבע כחול-אפור.

*קביעת זוויג*:
קביעת זוויג על סמך ניצוי קשה - ראו גיול באביב.

*נתונים ומידות*:
כנף: 93-80 (סוונסון), נקבה 93-80 (95), זכר 95-83 (ירושלים).
התת מין הראשי הוא הנפוץ בנדידה. תת מין _merzbacheri_ נדיר ומעט יותר אפור בהיר עם רמזים בצבע חולי לפעמים.