*סבכי ערבות*
_Spectacled Warbler / Sylvia conspicillata_

*טבעת:* X
*משפחה*: סבכיים

*זיהוי*:
סבכי קטן עם כנפיים קצרות ומעוגלות וזנב מוארך יחסית. בכל ניצוי בעל כתם כנף אדמוני. שלישוניות עטורות בצבע אדמוני. טבעת עין לבנה. נוצות זנב מרכזיות 3-1 בהירות ול-4-6 מרכזים כהים עם קצוות ושוליים בהירים.

*חילוף נוצות*:
**בוגר** - קיץ מלא, חורף חלקי
**צעיר** - קיץ חלקי, חורף חלקי.

*גיול*:
סתיו
_בוגר_ (גיל 4): כל הניצוי טרי מאוד. אברות תעופה וסוככות יד אפורות כהות עטורות בצבע אדמוני. לנוצות זנב חיצוניות יש שוליים וקצוות לבנים טהורים. לחלקם קשתית בצבע חום.
_שנה I_ (גיל 3): אברות וסוככות יד בצבע חום אפרפר עטורים בצבע חולי. שלישוניות או סוככות גדולות שהוחלפו בעלות מרכזים כהים ושוליים אדמוניים כשל בוגר ומנוגדות ליתר. לנוצות זנב חיצוניות יש שוליים וקצוות לבנבנים מוכתמים בחום בהיר.

אביב
_בוגר_ (גיל 6): כמו בסתיו אך הניצוי יותר בלוי. לעתים יש שלישוניות או סוככות גדולות פנימיות טריות שהוחלפו.
_שנה II_ (גיל 5): כמו בסתיו אך האברות והסוככות מאוד בלויות.

*קביעת זוויג*:
_זכר_: ראש אפור עם מסכה שחרחרה מסביב לעין. (פחות בחורף I). כיפה אפורה ברובה. סנטר וגרון לבנים ברובם למעט מרכז אפור בגרון. חזה וצידי הבטן ורוד אפור. (פחות ורוד לחורף I).
_נקבה_: הראש כולו חום בוצי אפור. סנטר וגרון בצבע אופוויט לבנבן אפור. חזה וצידי הבטן ללא ורדרדות בדרך כלל.

*נתונים ומידות*:
כנף 58-51.5