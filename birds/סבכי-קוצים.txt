*סבכי קוצים*
_Common Whitethroat / Sylvia communis_

*טבעת:* X
*משפחה*: סבכיים

*זיהוי*:
השוליים של החלקים החיצוניים של השלישוניות והסוככות הגדולות בצבע אדמוני בוהק. רגליים בצבע חום בהיר צהבהב.

*חילוף נוצות*:
תת מין _communis_ ו-_volgensis_ המערבי:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

תת מין _rubicola_, _icterops_ ו-_volgensis_ המזרחי:
*בוגר* - קיץ חלקי, חורף מלא.
*צעיר* - קיץ חלקי, חורף מלא.

פרטים בוגרים מאוכלוסיות מזרחיות עשויים להציג מגוון רחב מאוד של היקפי חילוף בקיץ, ובהתאם לכך גם בחילוף החורף (לדוג' חילוף מושהה). בדומה לכך, גם הפרטים הצעירים עשויים להציג מגוון רחב של היקפי חילוף במהלך חילוף החורף.

*גיול*:
סתיו
*בוגר* (גיל 4): אברות הכנף טריות כולן לתת מין _communis_ או בלויות מאד ודהויות לתתי מין דרום-מזרחיים או שילוב של אברות חדשות ובארות בלויות. נוצות הזנב החיצוניות בעלות שוליים וקצוות לבנים טהורים. העין בצבע חום ערמוני עד כתום חום.
*שנה I* (גיל 3): נוצות הזנב החיצוניות ללא שוליים לבנים טהורים כשל בוגר, ואם כן, נוצות אלו יהיו מנוגדות לנוצות המרכזיות והישנות. בסוככות הגדולות המעבר בין המרכז לשוליים יותר הדרגתי ולעתים ניתן לראות ניגוד בין הפנימיות לחיצוניות. העין כהה, חומה אפורה או ירקרקה. נוצות הכנפית (אם לא הוחלפה) עם שוליים חומים לא מוגדרים. יש לשים לב שכבר במאי מופיעים צעירים גיל 3 בנדידה.

אביב
לתת מין דרום-מזרחיים צעירים ובוגרים כל הניצוי טרי למדי וקשה עד בלתי אפשרי לגייל אותם באביב. לתתי מין האחרים:
*בוגר* (גיל 6): סוככות היד שחוקות אך יותר כהות ועמידות משל צעיר.
*שנה II* (גיל 5): סוככות היד שלא הוחלפו (אם יש) מחודדות ושחוקות מאוד. צבע קשתית כמו לבוגר אך לעיתים עדיין אפור זיתי.

*קביעת זוויג*:
סתיו:
*זכר בוגר*: הרבה צבע אפור טהור על הכיפה והסוככות הקטנות. החזה ורדרד והגרון לבנבן. העין צהבהבה (לעתים אדמדמה) חומה.
*נקבה בוגרת*: ללא אפור טהור בכיפה וללא או מעט צבע אפור על הסוככות הקטנות. לחזה אין גוון ורדרד. הגרון בצבע קרם. העין חום צהבהב או חום זיתי.

אביב:
אם יש כתם דגירה = נקבות.
*זכר בוגר*: הכיפה בצבע אפר (לרוב עם שאריות של חום מעורבב). קצות הסוככות הקטנות אפורים. הגרון לבן. החזה ורדרד ונוצות הזנב החיצוניות עם לבן טהור. העין כתומה או אדמדמה חומה.
*זכר/נקבה גיל 5*: כל מופע אחר חוץ ממה שתואר למעלה. (מטעמי זהירות - פרטים שאין להם בכלל מאפיינים של זכר בוגר הם _כנראה_ נקבות בשנה שניה)

*נתונים ומידות*:
כנף: 77-67 (סוונסון). נקבה (66) 77.5-67.5 (69) זכר 79-70 (ירושלים). א.י.2 = 3/5 או (=3 או =5).

תת מין ראשי _communis_ נפוץ בנדידה. תת מין _ictreops_ נפוץ למדי ומקנן. תת מין _volgensis_ נפוץ בנדידה. תת מין _rubicola_ נודד במספרים קטנים בחלקים המזרחיים והדרומיים.