*סבכי קפריסאי*
_Cyprus Warbler / Sylvia melanothorax_

*טבעת:* X
*משפחה*: סבכיים

*זיהוי*:
דומה לסבכי שחור ראש אך מהסנטר ומטה יש ניקוד כהה. טבעת עין לבנה שסביבה ארובת עין אדמדמה לא ברורה. לסוככות התת זנב כתמים כהים. החלקים העליונים אפורים. לשלישוניות, לאברות האמה ולסוככות הגדולות שוליים בהירים בולטים. בסיס המקור ורדרד.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי (הכולל אברות יד חיצוניות ואברות אמה פנימיות), חורף חלקי.

*גיול*:
סתיו
*בוגר* (גיל 4): החילוף המלא מתבצע בין יולי לספטמבר. אחר כך הנוצות טריות למדי עד תחילת נובמבר. העין בצבע בהיר עם רמזים לאדמדם או לצהבהב.
*שנה I* (גיל 3): ניגוד באברות ובסוככות היד בין נוצות שהוחלפו לנוצות צעיר שלא הוחלפו והן בלויות ודהויות. נוצות הזנב בלויות למדי ובצבע חום מספטמבר. צבע העין זית אפרפר כהה עד חום אפרפר.

אביב
*בוגר* (גיל 6): אחידות באברות ובסוככות היד. סוככות היד והסוככות הגדולות טריות למדי ואפורות, בדרך כלל עם שאריות ברק. השוליים אפרפרים.
*שנה II* (גיל 5): כמו בסתיו ניגוד באברות ובסוככות היד בין נוצות שהוחלפו לנוצות צעיר שלא הוחלפו והן בלויות ודהויות.
*נקבות*: אותם הבדלים כמו בסתיו אך לעיתים קשה להשתמש בגלל בליה.

*קביעת זוויג*:
*זכר בוגר*: הכיפה שחורה ומופרדת מהגב העליון בצבע אפור כהה (או מתמזגת לבוגר גיל 6+ באביב). צבע בסיסי נוצות הסנטר, מרכז הגרון, החזה, חלק מהבטן והצדדים שחור מאוד או אפור שחור. צבע העין חום אדמדם.
*נקבות בוגרות*: חלקים עליונים בצבע אפור זיתי. הנמיקוד בחלקים התחתונים מועט ואפרפר. צבע קשתית צהבהב עד חום אדמדם עמום.
*שנה I - שנה II זכרים באביב*: צבע עין זית חום עמום.
*שנה I - שנה II נקבות באביב*: נוצות הכיפה בצבע חום אפרפר ללא מרכזים כהים. כתמים כהים, אפורים, קטנים ומוגבלים בגרון ובחזה. עין בצבע זית אפרפר כהה לשנה I עד חום אפרפר לשנה II באביב.

*נתונים ומידות*:
כנף: 62-55.5 זנב 57-49.
מונוטיפי.