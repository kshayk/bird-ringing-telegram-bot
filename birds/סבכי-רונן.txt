*סבכי רונן*
_Subalpine Warbler / Sylvia cantillans_

*טבעת:* X
*משפחה*: סבכיים

*זיהוי*:
סבכי קטן. שוליים חומים צהבהבים לשלישוניות או לעתים נדירות בצבע חום אפרפר. זנבו קצר ורבוע. רגליים בהירות או צהבהבות חומות. ראו קביעת זוויג. גרון וחזה בצבע חלודי. הלבן בנוצת הזנב החיצונית חודר עמוק פנימה אל מעבר לניצב.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו
*בוגר* (גיל 4): כל הניצוי טרי. קשתית בצבע חום אדמדם. לאברות הזנב החיצוניות קצה ושוליים לבנים ברורים.
*שנה I* (גיל 3): ניגוד בסוככות הגדולות ובינן לסוככות היד שלא הוחלפו. הקשתית בצבע אפור כהה זיתי. לאברות זנב חיצוניות שוליים וקצה לא מוגדרים היטב ובגוון חום דהוי.

אביב
*בוגר* (גיל 6): סוככות היד כהות במרכזן ובלויות. קשתית וזנב כמו בסתיו.
*שנה II* (גיל 5): קשתית בצבע אפור כהה עם גוון זיתי עד חום כתום (בעיקר זכרים). אברות זנב שלא הוחלפו כמו בסתיו. שלישוניות טריות.

*קביעת זוויג*:
*זכר בוגר*: חלקים תחתונים בגוון חום אדמדם החבוי ברובו על ידי קצוות לבנים. ראש בצבע אפור כחלחל בהיר. טבעת העין כתומה. קשתית בצבע חום אדמדם או כתום.
*נקבה בוגרת*: חלקים תחתונים ללא צבע חום אדמדם או באופן מוגבל ביותר. לראש האפרפר רמזים בצבע חום. טבעת עין לבנה. קשתית בצבע חום כתום עד אפור חום.
באביב אפשר לקבוע זוויג גם לצעירים גיל 5.

*נתונים ומידות*:
כנף: 64-57 זנב 57.5-48, כנף 66-60.5 (ירושלים)

תת מין _albistriata_ יותר גדול מהתת מין העיקרי _cantillans_. א.י.5<מהקצה=3.5-1.5מ"מ לעומת 2.5-0 ב_cantillans_. א.י.2=א.י.5/א.י.7 ב_cantillans_ לעומת א.י.2=א.י.4/א.י.6 ב_albistriata_. אצל זכרים מתת מין _albistriata_ הצבע מהסנטר לחזה בצבע אדום חום ומנוגד לצבע צידי הבטן הורוד אפרפר או אפור לבנבן לעומת התת מין הראשי בעל צבע אדום יותר בהיר וטהור העובר בהדרגה לצידי הבטן.