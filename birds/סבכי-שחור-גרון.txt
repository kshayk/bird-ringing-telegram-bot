*סבכי שחור גרון*
_Rüppell's Warbler / Sylvia rueppelli_

*טבעת:* X
*משפחה*: סבכיים

*זיהוי*:
זכר בוגר בעל גרון ולחיים בצבע שחור המופרדים בפס שפם לבן. לנקבות גרון כהה ומנוקד. החלקים העליונים אפורים ומנוגדים לשוליים הבהירים של השלישוניות עם המרכז הכהה, אברות האמה ולרוב גם לסוככות הגדולות. הכנפית לרוב שחורה ובולטת והמקור מעט כפוף. גדול באופן משמעותי מסבכי טוחנים

*חילוף נוצות*:
**בוגר** - קיץ מלא, חורף חלקי.
**צעיר** - קיץ חלקי, חורף חלקי.

*גיול*:
סתיו
_בוגר_ (גיל 4): כל האברות והסוככות טריות ואחידות. עין בצבע כתום עמוק או חום צהבהב (בנות שנתיים בממוצע פחות כהות).
_שנה I_ (גיל 3): ניגוד בין הסוככות הגדולות ולרוב גם הכנפית שהן טריות לסוככות יד של צעיר. נוצות זנב בלויות למדי מאוקטובר. עין בצבע אפור חום עמום.

אביב
_זכר בוגר_ (גיל 6): נוצות הכנף, הזנב, סוככות היד והסוככות הגדולות בצבע אפור כהה וטריות למדי עם שרידי שוליים לבנבנים. קשתית בצבע צהוב חום עד חום כתום.
_זכר שנה II_ (גיל 5): נוצות הכנף, הזנב, סוככות היד והסוככות הגדולות בצבע אפור חום ובלויות למדי. הכנפית ואברות האמת שהוחלפו טריות יחסית ומנוגדות לשאר הכנף ומביוחד לסוככות היד.
_נקבות_: לנקות הבדלים דומים לזכרים אך הנושא לא נלמד לעומק. כמו כן נקבות עם אפור כהה בגרון וכיפה כהה כנראה בוגרות בשנה III+ ואילו אלו ללא אפור בגרון ונוצות ראש עם מרכזים אפורים כהים רק במקצת הן בשנה II.

*קביעת זוויג*:
_זכרים_: כיפה, סוככות האוזניים, וצוואר שחורים מתחילת האביב. פס השפם לבן.
_נקבות_: כיפה בצבע חום אפרפר. סוככות האזניים אפורות. גרון בצבע לבנבן מעורב עם מעט נוצות שחרחרות או אפורות כהות. פס השפם מרומז לכל היותר.

*נתונים ומידות*:
כנף: 74-66 (סוונסון) 73-66 (ירושלים).
מונוטיפי.