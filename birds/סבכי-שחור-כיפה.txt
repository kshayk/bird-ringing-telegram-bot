*סבכי שחור כיפה*
_Blackcap / Sylvia atricapilla_

*טבעת:* X
*משפחה*: סבכיים

*זיהוי*:
החלקים העליונים בצבע זית חום אפרפר. החלקים התחתונים בצבע אפור בהיר. כיפה שחורה או חומה. ללא לבן בזנב.

*חילוף נוצות*:
*בוגר* - קיץ מלא (חורף חלקי)
*צעיר* - קיץ חלקי (חורף חלקי)

*גיול*:
סתיו
*זכר בוגר* (גיל 4): הכיפה שחורה. כל הסוככות הגדולות אחידות. סוככות היד כהות מאוד ובצבע אפור מבריק. נוצות הזנב רחבות למדי. קשתית כהה עם גוון חום אדום או ספיה.
*זכר שנה I* (גיל 3): הכיפה שחורה, עם קצוות חומים (במיוחד במצח). ניגוד בין הסוככות הגדולות החיצוניות לפנימיות. נוצות הזנב צרות ומחודדות. קשתית ללא רמז לצבע אדום חום כמו לבוגר.
*נקבות שנה I*: את רוב הפרטים בני השנה אפשר לזהות באמצעות הניגוד בין הסוככות הגדולות החיצוניות לפנימיות. נוצות הזנב צרות ומחודדות.

אביב
*זכר בוגר* (גיל 6): הכיפה שחורה לגמרי. כל הסוככות הגדולות אחידות. אם נוצות הזנב בלויות מאוד, כנראה שמדובר בזכר שנה II. אם הן עדיין טריות למדי ומתרחבות בקצוות = זכר בוגר.
*זכר שנה II* (גיל 5): לחלקם עדיין יש צבע חום במצח. כמעט תמיד אחת או כמה מהסוככות הגדולות החיצוניות לא הוחלפו, ובאופן ברור בלויות יותר מאלו הפנימיות. בד"כ גם הכנפית וסוככות היד בלויות באופן ניכר ובעלות צבע חום.
*נקבות*: אותם הבדלים כמו בסתיו אך לעיתים קשה להשתמש בגלל בליה.

*קביעת זוויג*:
*זכרים*: הכיפה שחורה (או חום שחור מעורב בפרטים בשנה I).
*נקבות*: הכיפה חומה.

*נתונים ומידות*:
כנף: 80-72 (סוונסון), נקבה וזכר 83-71 (85) (ירושלים).
תת מין dammholzi נודד במספרים קטנים במזרח ובדרום. יותר בהיר מהתת מין הראשי atricapilla בשני הזוויגים. יותר אפור טהור ובהיר (פחות חום) בחלקים העליונים ובחזה. צידי הבטן יותר בהירים ורוב הבטן לבנבנה. לנקבות כיפה בצבע יותר עמום.
