*סבכי שחור ראש*
_Sardinian Warbler / Sylvia melanocephala_

*טבעת:* X
*משפחה*: סבכיים

*זיהוי*:
על פי הניצוי - ראו קביעת זוויג. רגליים בצבע חום בהיר. עין בצבע אדמוני או כתום חום. טבעת העין בצבע אדמוני מבריק. כנף קצרה. דגם זנב אופיני.

*חילוף נוצות*:
**בוגר** - קיץ מלא, חורף חלקי
**צעיר** - קיץ חלקי, חורף חלקי (קיץ מלא מושהה, חורף חלקי); (קיץ מלא, חורף חלקי). דווח בישראל על פרטים בשנה I שעשו חילוף של אברות אמה בעיקר פנימיות וחלק מאברות היד. חילוף מלא בצעירים אינו נדיר

*גיול*:
סתיו
_זכר בוגר_ (גיל 4): כיפה שחורה אחידה עם קצת סימנים אפורים בקצוות. כל הכנף טרייה ומבריקה מספטמבר עם שוליים אפרפרים. שולי סוככות היד רחבים. נוצת זנב חיצונית עם לבן טהור בחלק החיצוני. לנוצות הזנב החיצוניות קצוות לבנים. עין בצבע כתום חום מבריק.
_זכר שנה I_ (גיל 3): כיפה בצבע שחור מעורב עם חום ואפור בהיר. קיים ניגוד בין סוככות היד לסוככות הגדולות הטריות. נוצות כנף ואברות יד שלא הוחלפו בעלות שוליים חומים ובלויים מעט. אין לבן טהור בנוצת זנב חיצונית אם לא הוחלפה. עין בצבע חום זיתי ועד חום אדמדם בהיר. יש לזכור כי קיימים פרטים שעשו חילוף קיץ מלא.
_נקבה בוגרת_ (גיל 4): כנף טרייה. כיפה בצבע חום אפור. נוצץ זנב חיצונית עם לבן טהור. עין בצבע חום צהבהב מבריק כמו אצל זכר.
_נקבה שנה I_ (גיל 3): כיפה בצבע חום עם לעתים מעט מאוד סימנים אפורים. הלבן בנוצת הזנב החיצונית מלוכלך. מעט ניגוד בסוככות הכנף. עין בצבע חום זיתי עד חום אדמדם בהיר.

אביב
חלק מהפרטים גבוליים ואינם ניתנים לגיול.
בוגר: סוככות היד והסוככות הגדולות טריות למדי בצבע אפור עם מעט ברק ושוליים אפרפרים.
_שנה II_ (גיל 5): ניגוד בין סוככות היד השחוקות והבלויות לסוככות הגדולות הטריות יותר.
קשה מאד להבדיל באופן ודאי בין זכל לנקבה בפרחונים:
_פרחון זכר_: ראש בצבע חום אפור וכהה יותר מן העורף. נוצות הזנב בצבע אפור שחור מבריק עם שוליים בצבע אפר.
_פרחון נקבה_: ראש בצבע חום אפרפר מתמזג עם העורף. נוצות הזנב בצבע אפור שחור עם שוליים בצבע חום בהיר.

*קביעת זוויג*:
_זכרים_: כיפה, קידמת העין, סוככות האוזניים, והעורף שחורים עם סימנים חומים. הסוככות הקטנות בצבע כהה עם או בלי סימנים חומים. צעירים בני שנה מקבלים צבע שחור הכל מאוגוסט.
_נקבות_: כיפה וסוככות אזניים בצבע חום אפרפר. כתם דגירה. צידי הבטן בצבע חום.

*נתונים ומידות*:
נקבה 59.5-53, זכר 61-54 (ירושלים).
תת המין היציב בארץ _momus_ כנף 60-52, זנב 60-50, א.י.1.=27-22 מ"מ, קטן יותר מהתת מין הראשי _melanocephala_ כנף 66-53, זנב 68-54, א.י.1>6-1 מ"מ מסוככות היד. תת המין _momus_ יותר בהיר בכל המופעים בחלקים העליונים והתחתונים ובעל מרכזים כהים ומוגדרים יותר לשלישוניות.
