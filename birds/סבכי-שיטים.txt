*סבכי שיטים*
_Arabian Warbler / Sylvia leucomelanena_

*טבעת:* AB
*משפחה*: סבכיים

*זיהוי*:
סבכי גדול וכבד בעל זנב ארוך, ראש מעוגל ושחרחר. כנפיים מעוגלות. קשתית שחורה וטבעת עין חומה אפורה למעלה ולבנבנה למטה.

*חילוף נוצות*:
*בוגר* - קיץ מלא, חורף חלקי
*צעיר* - קיץ חלקי (או מלא הכולל לעתים קרובות סוככות גדולות, שלישוניות, אברות זנב, סוככות יד ואפילו אברות יד חיצוניות). חורף חלקי.

*גיול*:
סתיו
*בוגר* (גיל 4): כל אברות התעופה טריות. שוליים וקצוות לבנים לאברות זנב חיצוניות. קשתית בצבע חום עם מעט נקודות לבנות היוצרות טבעת עין.
*שנה I* (גיל 3): קשתית בצבע חום כהה אחיד. חלקם קשים לגיול על פי הניצוי כי עברו חילוף מלא. לאחרים ניגוד באברות התעופה. הקצוות הבהירים לאברות היד בלויים. הצבע הלבן באברות הזנב צר ודהוי. כמעט ללא טבעת עין.

אביב
*בוגר* (גיל 6): כמו בסתיו אך בלוי.
*שנה II* (גיל 5): כמו בסתיו. לחלק מהצעירים יכולים להופיע נקודות לבנות בקשתית.

*קביעת זוויג*:
*זכר*: ראש שחור אחיד מנוגד לחלקים עליונים אפורים, חלקים תחתונים לבנים וטבעת עין לבנה.
*נקבה*: ראש עם הרבה רמזים חומים המתאחד עם צבע החלקים העליונים. טבעת עין לבנה שבורה למדי.

*נתונים ומידות*:
תת מין _negevensis_ כנף 73.5-64.