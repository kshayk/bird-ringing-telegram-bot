*סבראש*
_Wryneck / Jynx torquilla_

*טבעת:* AB
*משפחה*: נקריים

*זיהוי*:
החלקים העליונים מנומרים בצבעי חום ואפור. לחלקים התחתונים פסי רוחב כהים על רקע בהיר. פס עין כהה מתמשך לאורך צידי הצוואר. פס אורך כהה יורד מהכיפה לגב העליון. זנב ארוך עם פסי רוחב כהים.

*חילוף נוצות*:
*בוגר*: קיץ מלא לאחר הרבייה עד אמצע ספטמבר (מושהה בחלק מאברות האמה), חורף חלקי כולל גוף סוככות וחלק או כל הזנב.
*צעיר*: קיץ חלקי הכולל את נוצות הגוף, הזנב ואברות היד. מסיים עד תחילת ספטמבר. קיץ שני חלקי מושהה (לפני הנדידה) וממשיך בחורף אך כולל לעתים נדירות את כל אברות האמה ואינו כולל את השלישוניות.

הבוגר מבצע חילוף מלא והצעיר מבצע חילוף חלקי. בשנים הראשונות (5-3 שנים, גיל 3 עד גיל 11) החילוף המלא עשוי לכלול ויתור על חילוף של סוככות יד, ולכן פרטים עם גבול חילוף ברור בסוככות היד אינם צעירים (גיל 3).

*גיול*:
קיץ / סתיו
*בוגר* (גיל 4): סוככות היד רחבות ומעוגלות בקצה עם נקודות מוגדרות היטב בצבע אדמדם בעיקר בחלקים החיצוניים ובלי צורת V בקצה. צבע העין מהגוני עד חום אדמדם.
*חורף I* (גיל 3): סוככות היד צרות ומחודדות. נקודות בצבע קינמון שאינן מוגדרות היטב בצורת V בקצה. צבע העין אפור חום.
*פרחונים*: נעשים מהר מאד דומים לבוגרים.

אביב
*בוגר* (גיל 6): אברות האמה בלויות באחידות. סוככות היד כמו בקיץ/סתיו אך הנקודות בצבע אדמדם בהיר, והקצוות בלויים בדרך כלל.
*קיץ I שנה II* (גיל 5): פרטים מסוימים ישמרו עדיין על אברות האמה והשלישוניות הישנות ואלה תהיינה בלויות יחסית ליתר נוצות התעופה. סוככות היד בלויות בקצה החיוור כאשר סימן ה-V נעלם לפעמים לגמרי. לעתים פרטים מחליפים סוככת יד חיצונית או שתיים לאלו של הבוגר. צבע העין עדיין אפור חום בכיוון טבעת העין.

*נתונים ומידות*:
כנף: (83) 98-87.5.
3 תתי מינים בארץ, תת המין הראשי _torquilla_ הנפוץ בנדידה בישראל דומה מאד לתת מין _sarudnyi_. תת המין _tschusii_ נדיר מאד ושונה מהתת מין הראשי בכך שהוא בעל כנף יותר קצרה ועגולה - כנף 87-79 לעומת 94-83 אצל _torquilla_. הוא כהה יותר בחלקים העליונים ובעל פסים יותר שחורים מ _torquilla_. בעל כתמים אדומים יותר על הכנף. אצל תת המין _tschusii_ א.י 10 < קצה הכנף - 21-17 לעומת 25-20 אצל _torquilla_.