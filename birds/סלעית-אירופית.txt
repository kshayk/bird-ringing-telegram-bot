*סלעית אירופית*
_Norther Wheatear / Oenanthe oenanthe_

*טבעת:* BG
*משפחה*: קיכליים

*זיהוי*:
סוככות השחי אפורות כהות עם שוליים לבנים רחבים. פס הרוחב הכהה בנוצות הזנב החיצוניות כשליש מאורך הפס הכהה בנוצות הזנב האמצעיות. פס הגבה ארוך ורחב יותר בדרך כלל מפס הגבה של סלעית ערבות ומתרחב קלות מאחור. הגב יותר אפור מסלעית ערבות.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.
חילוף חורף חלקי נדיר. רוב הפרטים אינם מחליפים נוצות כנף או זנב בחורף.

*גיול*:
סתיו
*בוגר* (גיל 4): העל חך כהה עד שחור.
*צעיר* (גיל 3): העל חך צהבהב בחלקו. חילוף חלקי.

אביב
*זכר בוגר*: נוצות הכנף שחורות כמעט כמו קדמת העין וסוככות האוזן. פנים המקור שחור.
*זכר שנה II*: נוצות הכנף פחות כהות (חומות) משמעותית מקדמת העין וסוככות האוזן.
(שנה II זכר או נקבה - לחלק עדיין צבע צהבהב בפנים המקור)

*קביעת זוויג*:
*זכר בוגר*: גשר העין בצבע שחור פחם. סוככות האוזן שחרחרות עם קצוות חומים. פס גבה ומצח במקרים רבים בצבע לבן. הגב בצבע אפור כחלחל.
*זכרים צעירים ונקבות*: גשר העין חום. סוככות האוזן בצבע חום כהה. הגבה בצבע קרם.

*נתונים ומידות*:
כנף: זכר 102-93, נקבה 97 -90 (סוונסון).
א.י.2 = 4/5 או (=4 או 3/4) א.י.1 < 7-0 מ"מ מסוככות היד.
לתת המין הראשי _oenanthe_, הנפוץ יותר בנדידה, הבדלים בין הזוויגים יותר בולטים מאשר לתת מין _libanotica_, נפוץ גם הוא בנדידה, חורף ואף מקנן לעתים בצפון. הנקבה של התת מין הראשי יותר חומה בהירה בחלקים העליונים ויותר חומה (פחות שחור) בכנפיים. לתת מין _libanotica_ אורך אברות זנב פנימיות 6-3=18-15 מ"מ ולתת מין הראשי 20-15.5 מ"מ. ההבדלים בגודל זניחים.