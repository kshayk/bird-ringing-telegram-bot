*סלעית חורף*
_Finsch's Wheatear / Oenanthe finschii_

*טבעת:* BG
*משפחה*: קיכליים

*זיהוי*:
גב לבן. פס קצה הזנב השחור אחיד ברוחבו. ללא שוליים לבנים פנימיים לאברות הכנף או צרים ומטושטשים.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
להתחיל מקביעת זוויג
סתיו / חורף
*זכר בוגר* (גיל 4): כל האברות בצבע שחור פחם. הסוככות ללא קצוות בהירים.
*זכר שנה I* (גיל 3): סוככות היד והאלולה בצבע חום אפרפר עם קצוות לבנבנים. האברות ולפעמים השלישוניות וכמה סוככות גדולות חיצוניות בהירות יותר מסוככות שכמה.
*נקבות*: קשות לגיול. לפי מידת הבלייה: בוגרות אחרי חילוף הקיץ ועד לעונת הקינון הבאה יותר טריות משנה ראשונה ושנה שנייה באביב.

*קביעת זוויג*:
*זכר*: קדמת העין, סוככות האוזן, צידי הצוואר, סוככות השכמה ורוב סוככות הזנב בצבע שחור פחם. אברות שחרחרות. כיפה בצבע לבן עם גוון אפרפר ורדרד. המעבר מהכיפה לגב בצבע לבן.
*נקבה*: 2 מופעים עיקריים ומופע ביניים:
1) כמו לזכר סוככות האוזן, הגרון, צידי הצוואר וסוככות השכמה שחרחרות. כיפה וגב אפור עם מעט לבן מוסתר בסוככות הגב. קידמת העין, סנטר וגרון בצבע מעורב שחור ולבן. האברות בעיקר חומות.
2) גרון חום בהיר וכן סוככות על ותת כנף.
3) למופע ביניים מעין סהר כהה בתחתית הגרון כשהסנטר נשאר בהיר.


*נתונים ומידות*:
כנף: זכר 94-84, נקבה 88-82.
א.י.2 = א.י.6 או 6/7 (5/6). א.י.1 = 7+/1- סוככות היד.
תת מין הראשי _finschii_ הוא הנפוץ בישראל. תת מין נוסף _barnesi_ אולי. ללא הבדלים משמעותיים.