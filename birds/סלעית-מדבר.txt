*סלעית מדבר*
_Desert Wheatear / Oenanthe deserti_

*טבעת:* V
*משפחה*: קיכליים

*זיהוי*:
זנב שחור כולו למעט בסיסי אברות הזנב הצדדיות. סוככות שכמה בהירות.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
אביב
*זכר בוגר*: כל הסוככות שחומות עם עטרה בהירה כשהן טריות. אברות כנף וזנב טריות יחסית באביב.
*זכר שנה II*: באביב ניגוד בסוככות הגדולות בין הפנימיות השחורות וטריות לעומת כל יתר הסוככות הבלויות ושחומות פחות.

*קביעת זוויג*:
*זכר*: סוככות האוזן, סנטר, גרון וכנפיים בצבע שחור.
*נקבה*: סנטר וגרון בצבע בהיר. סוככות האוזן חומות והכנפיים חום כהה.

*נתונים ומידות*:
התת מין הראשי _deserti_ הוא הנפוץ בישראל. תת מין נדיר מאד _atrogularis_ מעט גדול יותר - כנף 99-89, א.מ-ג 19.5-17 לעומת התת מין הראשי - כנף 96-89, א.מ-ג 18-16.5.
זכרים של תת מין _atrogularis_ בעלי גוון חום בהיר עם רמזים לצבע ורדרד בחלקים העליונים בשונה מצבע חום אפרפר שאצל התת מין הראשי. כמו כן כיפה יותר בהירה עם מצח ופס גבה יותר לבנים נרחבים וגם הלבן בצד הפנימי של האברות יותר נרחב.