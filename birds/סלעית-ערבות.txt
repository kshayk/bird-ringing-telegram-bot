*סלעית ערבות*
_Isabelline Wheatear / Oenanthe isabellina_

*טבעת:* BG
*משפחה*: קיכליים

*זיהוי*:
סוככות השחי והתת כנף בהירות מאד. נוצות הכנף בצבע חום בז' ובעלות שוליים פנימיים לבנבנים. נוצת הכנפית הגדולה בצבע שחרחר הבולט על רקע הכנף. בממוצע פס הזנב עבה יותר משל סלעית אירופית. פס גבה לבנבן מלפנים ומלמעלה ויותר צהבהב מאחור ומחודד למדי.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.
חילוף חורף חלקי נדיר. רוב הפרטים אינם מחליפים נוצות כנף או זנב בחורף.

*גיול*:
סתיו
*בוגר* (גיל 4): לאחר החילוף המלא הכנף טרייה ואחידה. קצות אברות היד לא בלויות. העל חך כהה עד שחור.
*צעיר* (גיל 3): לרוב ניגוד בסוככות הכנף והשלישוניות. קצות אברות היד בלויות. העל חך ורדרד או צהבהב אך מאפיר לקראת אוגוסט. מרכזי סוככות הכנף יותר כהים משל בוגר ושוליהן יותר מוגדרים.

*קביעת זוויג*:
לבוגרים, רק במקרים קיצוניים אפשר לקבוע זוויג:
*זכר*: גשר העין בצבע שחור פחם. פס גבה מוגדר היטב. החלקים הכהים של הזנב כמעט שחורים.
*נקבה*: גשר העין בצבע לבנבן בז' עם קצת אפור. פס גבה שאינו מוגדר מאד. הצבעים הכהים בזנב חומים.

*נתונים ומידות*:
כנף: זכר 104-96, נקבה 98.5-92.
ללא תתי מין בישראל.