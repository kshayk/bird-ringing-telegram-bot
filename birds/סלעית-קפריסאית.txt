*סלעית קפריסאית*
_Cyprus Wheatear / Oenanthe cypriaca_

*טבעת:* X
*משפחה*: קיכליים

*זיהוי*:
דומה לסלעית שיחים אך יותר קטנה, ראו מידות. פס קצה הזנב אחיד ברוחבו (למעט התרחבות קלה לקראת האברות החיצוניות). יותר ורדרדות בחזה, גרון שחור גם לנקבות. הניצוי באופן כללי יותר כהה. הכתם השחור בגב יותר נרחב, מותיר כתם לבן עד בסיס הזנב באורך של 25-20 מ"מ לעומת 40-25 אצל סלעית שיחים. לכיפה והעורף בניצוי טרי יותר 'לכלוך' כהה חום.

*חילוף נוצות*:
*בוגר* - קיץ מלא, (חורף חלקי?).
*צעיר* - קיץ חלקי, (חורף חלקי?).

*קביעת זוויג*:
*זכר*: גב תחתון, סוככות שכמה בצבע שחור עם קצוות שחומים כשטריות. סוככות האוזן, גשר העין ופס דק מעל העין והמקור בצבע שחור פחם. לזכר צעיר טרי קצוות שחומים. כנף 89-83 מ"מ.
*נקבה*: גב תחתון וסוככות שכמה בצבע אפור-חום עם קצוות בצבע חום בהיר כשטריות. גשר העין ופס דק מעל העין והמקור בצבע אפור וחום. סוככות האוזן שחרחרות או אפרפרות אדמדמות עם קצת שחור. כנף 87-81 מ"מ.

*גיול*:
*זכרים*: כמו אצל סלעית שיחים למרות הניצוי הכהה יותר. לזכר צעיר ניגוד בין הסוככות הגדולות הבינוניות והקטנות והשלישוניות שהן שחרחרות לסוככות היד ושאר הכנף בצבע חום. אברות יד באביב לפרטים בשנה II בלויות לעומת טריות אצל בוגרים.

*נתונים ומידות*:
זנב 61-52 מ"מ.
מקור 17-15.1.
א.י.2. = 6 (6/7).