*סלעית שיחים*
_Pied Wheatear / Oenanthe pleschanka_

*טבעת:* X
*משפחה*: קיכליים

*זיהוי*:
צידי הזנב שחורים בחלקם, ולאברות 4-2 פחות שחור. צבע הגב העליון שחור לזכרים בוגרים וחום שחרחר לצעירים. הנקבות דומות מאד לסלעית קיץ מתת מין _melanoleuca_. ללא לבן מוסתר במרכז סוככות הגב. בסתיו, עם קצוות ושוליים בהירים לנוצות הכיפה, הגב והשכמה (כמעט לא קיים אצל סלעית קיץ). החלקים העליונים אצל סלעית קיץ יותר חומים עם רמזים צהבהבים. כתם החזה החום בהיר מרוח ופחות מוגדר. לרובן צידי החזה החומים כהים מתמזגים עם הגרון האפור כהה.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.
חילוף חורף חלקי נדיר. רוב הפרטים אינם מחליפים נוצות כנף או זנב בחורף.

*קביעת זוויג*:
*זכר*: סוככות האוזן שחורות או שחרחרות מעורב בחום ולבן. סנטר וגרון בצבע שחור. הרבה לבן בכיפה, עורף וגב עליון (לעתים מוסתר). גב שחור. סוככות תת כנף שחורות. כנף 100-90 מ"מ.
*נקבה*: סוככות האוזן בצבע חום בהיר. סנטר בהיר. גרון וחזה עליון כהים. (מעטות מאד מפתחות גרון שחרחר). לחלק קטן מעט לבן בעורף וגב עליון. כנף 95-83 מ"מ.

*גיול*:
כנראה אפשר לגייל על פי צבע העל חך, זכרים ונקבות, ראו סלעית אירופית.
*זכר בוגר*: סוככות הכנף שחורות, לפעמים עם מעט עטרה לבנה.
*צעירים זכרים באביב*: אברות וסוככות בצבע אפור חום. בלבוש טרי עם עטרה לבנבנה בולטת. אברות בלויות. באביב, ניגוד בסוככות בין טריות כהות לישנות חומות.

*נתונים ומידות*:
א.י.2 = 5/6 (5), א.י.1 = 3- עד 4+ מהסוככות יד.