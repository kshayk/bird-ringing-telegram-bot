*סנונית רפתות*
_Barn Swallow / Hirundo rustica_

*טבעת:* X
*משפחה*: סנוניתיים

*זיהוי*:
החלקים העליונים בצבע כחול שחור. לבוגרים מצח וגרון בצבע בורדו. לצעירים בצבע ורדרד או צהבהב. סוככות תת זנב ללא שחורות (בניגוד לסנונית מערות). הזנב ממוזלג.

*חילוף נוצות*:
*בוגר וצעיר* - קיץ חלקי, חורף מלא. אוכלוסיה יציבה: קיץ מלא.
הבוגר והצעיר מחליפים חילוף מלא אשר מתבצע ברובו באתרי החריפה. לעתים (נפוץ יותר בבוגרים) החילוף מתחיל כבר באתרי הקינון (חילוף מושהה).

*גיול*:
סתיו
*בוגר* (גיל 4): כנף בלויה. כתם המצח אדום עמוק. העל-שת והגב העליון בצבע כחול מתכתי כהה. אורך נוצת הזנב השישית: 132-76.
*שנה I* (גיל 3): כתם המצח קטן ובצבע אדום ורדרד חיוור. העל-שת והגב העליון בצבע כחול כהה או אפור שחור עם מעט ברק. נוצות טריות. קצות נוצות העל-שת חומים. אורך נוצת הזנב השישית: 74-60.

אביב
אי אפשר לגייל.

*קביעת זוויג*:
הנתונים נכונים לתתי מין נודדים. ליציבים מידות זנב קצרות יותר.
*זכר בוגר*: אורך הזנב 132-93. המרחק מקצה נוצת הזנב הראשונה לקצה נוצת הזנב השישית מעל 51.
*נקבה בוגרת*: אורך הזנב 112-76. המרחק מקצה נוצת הזנב הראשונה לקצה נוצת הזנב השישית 58-35. בתקופת הקינון בעלות כתם דגירה.

*נתונים ומידות*:
תת מין _rustica_: חלקים תחתונים בצבע משתנה בין לבן לבין ורוד בז'. לעתים רמז אדמדם בייחוד בתת שת. חולפת נפוצה.
תת מין _transitiva_: חלקים תחתונים בצבע אדמדם בז'. פרטים מתת מין זה יהיו בחילוף אברות כנף. יציבה באזור הצפון.