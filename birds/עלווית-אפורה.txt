*עלווית אפורה*
_Willow Warbler / Phylloscopus trochilus_

*טבעת:* R
*משפחה*: סבכיים

*זיהוי*:
אברת היד השישית ללא מגרעת חיצונית (סימן זיהוי וודאי לעומת עלווית חורף). אורך אברת יד שנייה נופל בין החמישית לשישית או שווה לשישית. פס גבה צהבהב לבנבן. גרון וחזה בצבע צהבהב בהיר (יותר אצל צעירים). רגליים בד״כ חום בהיר אך לעתים אפור חום כהה.

*חילוף נוצות*:
*בוגר*: קיץ מלא, חורף מלא.
*צעיר*: קיץ חלקי, חורף מלא.
פרטים בוגרים עשויים שלא להשלים את החילוף המלא בקיץ ולכן בסתיו יראו סוככות קטנות, סוככות בינוניות, אברות אמה ולעתים גם נוצות כנפית ישנות ובלויות.

*גיול*:
סתיו
*בוגר* (גיל 4): נוצות הזנב לרוב רחבות ובעלות קצוות מעוגלים היטב. צבען כהה מבריק וקצותיהן בהירים. לרוב, צבע הבסיס לחלקים התחתונים לבן עם מעט פספוס צהבהב באיזור החזה והגרון.
*שנה I* (גיל 3): נוצות הזנב לרוב צרות ומחודדות בעלות צבע אפור עמום. בספטמבר הקצוות שחוקים עם רמזים בהירים. גרון וחזה צהובים חזקים למדי ללא פסים, והבטן לרוב צהובה למדי.

אביב
לא ניתן לגייל.

*קביעת זוויג*:
ניצוי זהה לשני הזוויגים.

*נתונים ומידות*:
כנף: 70-60 (סוונסון), 75-60.5 (76.5) (ירושלים).
א.י.2 = 5/6 = 6 (6/7) (=5).
א.י.1 > 8-1 מ״מ מסוככות היד.
תת מין _yakutensis_: כנף 75-64, זנב 57-50. החלקים העליונים אפורים חומים. על שת ושולי אברות הזנב ואברות הכנף כמעט ללא רמז ירוק. גבה כמעט לבנה. חלקים תחתונים לבנבנים. לפרטים בשנה I רמזים צהבהבים בחלקים התחתונים.

תת המין הראשי _trochilus_ כנף 72-60, זנב 56-42 נודד נפוץ. הוא הירקרק מכל תתי המין. גבתו ברורה וצהבהבה.

תת המין _acredula_ כנף 74-60, זנב 61-42 נודד נפוץ. יותר בהיר מהתת מין הראשי. גבה ארוכה ברורה ולבנה. פחות ירקרק באברות הזנב והכנף. לפרטים בשנה I חלקים תחתונים לרוב מפוספסים בצהוב בהיר.