*עלווית חורף*
_Chiffchaff / Phylloscopus collybita_

*טבעת:* R
*משפחה*: סבכיים

*זיהוי*:
אברת היד השישית בעלת מגרעת חיצונית. אברת היד השנייה נופלת בין השישית/שמינית ואף שווה לשמינית (סימן זיהוי וודאי לעומת עלווית אפורה). גוון זיתי לאברות. צבע הרגליים חום אפור כהה בדרך כלל. חלקים תחתונים בצבע בהיר עם פספוס אורך צהבהב ברמות שונות.
תת מין _abietinus_ קרוב לתת המין הראשי _collybita_. החלקים העליונים פחות ירוקים. סוככות האוזן, צידי החזה והבטן בצבע בז' בהיר. מעט גדול יותר ועם רגליים כהות יותר.
*עלווית (חורף) סיבירית Siberian Chiffchaff*: תת מין _tristis_ ללא צהוב בפס הגבה בעפעפיים ובחלקים התחתונים, למעט בסוככות התת כנף - שחי. פחות ירוק בחלקים העליונים ויותר אפור חום, אם כי הקצוות של הסוככות והאברות בצבע ירוק זיתי (נעלם עם התבלות הנוצות). רגליים ומקור שחרחרים. א.י.2 > א.י.1 ב-21-26.5 מ״מ. נטייה לפס כנף לאורך כל הסוככות הגדולות אך פחות בולט ומוגדר מעלווית הרים.
*עלווית (חורף) קווקזית Caucasia Chiffchaff*: תת מין _lorenzii_ בצבע חום ללא גוון ירקרק בכלל ובמיוחד לא בגב ובקצוות הסוככות ואברות הכנף והזנב. פס גבה ארוך, רחב בדרך כלל ובצבע לבנבן. סוככות התת כנף - שחי בצבע קרם או חום בהיר. כנף מעוגלת. א.י.2 = 7/9 או = 9.  א.י.1 > 11-6 מ״מ מסוככות היד. א.י.2 > א.י.1 ב-21.5-18.5 מ״מ.

*חילוף נוצות*:
*בוגר*: קיץ מלא, חורף חלקי.
*צעיר*: קיץ חלקי, חורף מלא.

*גיול*:
סתיו
*בוגר* (גיל 4): נוצות הזנב לרוב רחבות ובעלות קצוות מעוגלים היטב. צבען כהה מבריק וקצותיהן בהירים. לרוב, צבע הבסיס לחלקים התחתונים לבן עם מעט פספוס צהבהב באיזור החזה והגרון.
*שנה I* (גיל 3): נוצות הזנב לרוב צרות ומחודדות בעלות צבע אפור עמום. בספטמבר הקצוות שחוקים עם רמזים בהירים. גרון וחזה צהובים חזקים למדי ללא פסים, והבטן לרוב צהובה למדי. לעתים קיים ניגוד בסוככות הגדולות.

אביב
לא ניתן לגייל, למעט צעירים עם זנב מאד שחוק וטיפוסי.

*קביעת זוויג*:
ניצוי זהה לשני הזוויגים.

*נתונים ומידות*:
כנף: 68-53 (סוונסון), 69-51 (ירושלים).
א.י.2 = 6/8 (=8) (8/9+).
א.י.1 > 9-4 מ״מ מסוככות היד.