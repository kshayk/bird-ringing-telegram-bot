*עקב עיטי*
_Long-legged Buzzard / Buteo rufinus_

*טבעת*: H/(J)
*משפחה*: נציים

*זיהוי*:
לעקב עיטי שלושה מופעים: בהיר, חלודי וכהה. לכולם כתם כהה בפרק היד מלמטה ומלמעלה. בסיסי אברות היד בצבע לבן מלמטה. גדול יותר ובעל כנפיים ארוכות יותר מעקב חורף מזרחי (למעט תת המין _cirtensis_). זנב הבוגר חלודי חלק. במופע בהיר וחלודי הראש והחזה בהירים והבטן כהה.

*גיול וקביעת זוויג*:
_בוגר_: הזנב החלודי ללא פסים או לכל היותר שניים דהויים. עיניים בצבע חום. לפרטים בעלי מופע חלודי כללי ישנם מספר פסים כהים בזנב. לבעלי מופע כהה - הזנב בצבע אפור עם פסים כהים ופס תת קצה רחב יותר או ללא פסים בכלל. פס שחור רחב לאורך שפת הזרימה של הכנף.
_שנה I_: עיניים בצבע בהיר. פסי רוחב אחידים בזנב בדרך כלל לקראת הקצה. לבעלי מופע כהה זנב כהה עם פסי רוחב לבנים. פס שפת הזרימה בכנף אינו ברור בצבע אפור. צבע הרגליים והדונגית אינו צהוב אלא חום אפור תכלכל. פספוס ארוך כהה בחזה.

*נתונים ומידות*:
קיימת חפיפי בין הזוויגים אך בכל זאת ניתן במקרים רבים לקבוע זוויג על פי הנתונים:
כנף: זכר קטן מ-440 מ"מ נקבה גדולה מ-460 מ"מ.
מקור: זכר קטן מ-24.3 נקבה גדולה מ-29.6.
זנב: זכר קטן מ-220 מ"מ נקבה גדולה מ-245 מ"מ.
טופר אחורי: זכר קטן מ-25 נקבה גדולה מ29 מ"מ.

הנתונים: *Clark / Yossef*