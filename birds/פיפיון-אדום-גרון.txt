*פיפיון אדום גרון*
_Red-throated Pipit / Anthus cervinus_

*טבעת:* X
*משפחה*: נחליאליים

*זיהוי*:
לבוגרים צבע חלודי בגרון, בצידי הראש ובחזה העליון. לצעירים אין את הצבע הזה והם דומים לצעירים של פיפיוני שדות. העורף והגב מפוספסים בכבדות בצבע שחור. במקרים רבים יש לסוככת התת זנב הארוכה ביותר ניצב חום שחור או כתם חום שחור חבוי. ניצוי בית השחי לבנבן או ורדרד, לעולם לא צהוב. פסים לבנים על הגב.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו
*בוגר/ת* (גיל 4): פס הגבה, קדמת העין, הלחיים, צידי הצוואר והגרון בצבע ורוד חלודי. לבוגרת הצבע מתרכז בעיקר בגרון. החזה בז' כהה עם פספוס רב. כל הסוככות טריות ואחידות.
*שנה I* (גיל 3): הצבע השולט (באותם חלקים שלבוגר הם אדמוניים) הוא צהוב בהיר. הגרון והחזה בצבע לבנבן והחזה מפוספס בכבדות. יש לרוב ניגוד בסוככות בין טריות לישנות.

אביב
לבוגרים ולצעירים יתכן גבול חילוף בסוככות הקטנות הבינוניות והגדולות. גיול אפשרי רק לבעלי נסיון במקרים בהם ניתן להבחין באברות או סוככות בלויות עם שוליים צרים בלויים וחומים האופיניות לצעירים ועל כן גיל 5. פרטים בעלי גבול גיול בין שני דורות של אברות או סוככות של בוגר - גיל 6.

*קביעת זוויג*:
הניצוי זהה לשני הזוויגים, אך לזכרים יש יותר צבע אדמוני בצידי הראש, הגרון והחזה העליון מאשר לנקבות במיוחד בסתיו. באביב אלו עם פחות פספוס בחזה 'נוטים' להיות זכרים. בצעירים לא ניתן לקבוע זוויג אלא במקרים ספורים בהם יש סימנים אדומים בגרון המעידים על זכר. ראו גם מידות.

*נתונים ומידות*:
כנף: זכר בוגר 91.5-85, נקבה בוגרת 86-80. כנף: 91-79 (סוונסון), 93-84 (צרעה). טופר אחורי 13-9