*פיפיון ממושקף*
_Buff-bellied Pipit / Anthus rubescens_

*טבעת:* V
*משפחה*: נחליאליים

*זיהוי*:
תת מין בישראל _japonicus_ דומה לפיפיון מים אך קטן ממנו. פספוס עדין לחלקים העליונים בצבע אפור זיתי כהה באביב וחום זיתי אפרפר בסתיו. חזה מנוקד באופן בולט. פס שפם בולט. בעל טבעת עין לבנה כמעט תמיד מושלמת (לא קיים בפיפיון מים). קדמת עין בהירה. רגליים צהבהבות עד אדמדמות חומות (לא שחורות).

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו / חורף
קשה לגיול. לבוגרים ולצעירים יתכן גבול חילוף בסוככות הקטנות, הבינוניות והגדולות. גיול אפשרי רק לבעלי נסיון, במקרים בהם ניתן להבחין באברות או סוככות בלויות עם שוליים צרים בלויים וחומים האופייניות לצעירים ועם כן גיל 5. פרטים בעלי גבול גיול בין שני דורות של אברות או סוככות של בוגר - גיל 6.

*נתונים ומידות*:
כנף: זכר 92-84, נקבה 89-81.
טופר אחורי 13-8.6 מ"מ.