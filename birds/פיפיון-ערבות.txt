*פיפיון ערבות*
_Blyth's Pipit / Anthus godlewskii_

*טבעת:* X/BG?
*משפחה*: נחליאליים

*זיהוי*:
דומה לפיפיון ארך רגליים אך קטן ממנו. כנף 97-86 מ"מ. אורך טופר אחורי: 13.5-9 מ"מ. אורך טרסוס 28.5-23.5 מ"מ.
במקרים הנדירים של חפיפה במידות יש להסתכל על הזנב ובמיוחד על הקטע הלבן בחלק הפנימי של אברת הזנב החמישית שהוא קצר ורחב לעומת צר ומחודד אצל פיפיון ארך רגליים. בסוככות הבינוניות אצל בוגרים החלק הפנימי הכהה ללא חוד לכיוון הקצה והניגוד בין החלק הכהה לקצה הנוצה יותר ברור מאשר אצל פיפיון ארך רגליים.

*חילוף נוצות*:
*בוגר* - קיץ מלא, חורף חלקי; (קיץ מלא מופסק, חורף מלא?).
*צעיר* - קיץ חלקי, חורף חלקי

*גיול*:
סתיו
*בוגר*: סוככות בינוניות, סוככות גדולות ושלישוניות עם מעבר הדרגתי בין מרכז הנוצה חום שחרחר לקצה הרחב והמטושטש בצבע חום בהיר. נוצות הזנב טריות אחידות ומעוגלות.
*צעיר שנה I*: סוככות בינוניות, סוככות גדולות ושלישוניות עם ניגוד חד בין מרכז הנוצה הכהה לקצה הלבן הצר.