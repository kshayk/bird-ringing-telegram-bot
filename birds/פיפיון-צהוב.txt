*פיפיון צהוב*
_Tawny Pipit / Anthus campestris_

*טבעת:* BG
*משפחה*: נחליאליים

*זיהוי*:
פס קידמת עין כהה וצר. רגליים בצבע ורדרד או חום בהיר. גב חום בהיר צהבהב.

*חילוף נוצות*:
*בוגר* - קיץ מלא, חורף חלקי; (קיץ מושהה, חורף I מלא, חורף II חלקי).
*צעיר* - קיץ חלקי, חורף חלקי

*גיול*:
סתיו
*בוגר*: גוון חולי לחלקים התחתונים עם פספוס מועט ועדין. סוככות בינוניות, סוככות גדולות ושלישוניות עם מעבר הדרגתי בין מרכז הנוצה הכהה לקצה המטושטש. במקרה של חילוף מושהה ימצאו שני דורות של סוככות בוגר כשהישנות יותר בלויות מאד.
*צעיר שנה I*: מנוקד בכבדות בחזה עם כתמים חומים כהים. סוככות בינוניות, סוככות גדולות ושלישוניות עם ניגוד חד יותר בין מרכז הנוצה הכהה לקצה הלבן.

*קביעת זוויג*:
הניצוי לשני הזוויגים זהה.

*נתונים ומידות*:
לפי סוונסון - כנף: 96-84, זנב 72-65, טופר אחורי 12-7 מ"מ, אורך מקור-ג: 18.5-15.8 מ"מ.
לפי הדורם תת המין הנפוץ בארץ הוא _campestris_ - כנף 101-83, גדול יותר מתת המין הנדיר _griseus_ - כנף 96-77.
תת המין _griseus_ בהיר יותר באופן כללי. אפור יותר בגב. מרכזי הנוצות פחות כהים. החלקים התחתונים והגבה יותר בהירים.