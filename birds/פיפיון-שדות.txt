*פיפיון שדות*
_Meadow Pipit / Anthus pratensis_

*טבעת:* X
*משפחה*: נחליאליים

*זיהוי*:
העורף מפוספס מעט מאד (הרבה פחות מהגב). לבוגרים בניצוי בלוי ייתכן ויהיה פסים משמעותיים יותר אך לא יהיה להם גרון אדמדם כמו לפיפיון אדום גרון. לנוצות התת זנב לא יהיה כתם כהה מובהק כמו אצל פיפיון אדום גרון. סוככות תת כנף ובית השחי בצבע לבן כהה או צהבהב. טבעת עין לא שבורה. מקור עדין ופס גבה קצר ולא מוגדר. טופר אחורי ארוך וישר.

*חילוף נוצות*:
*בוגר* - קיץ מלא, חורף חלקי.
*צעיר* - קיץ חלקי, חורף חלקי.

*גיול*:
סתיו
*בוגר/ת* (גיל 4): השלישוניות והסוככות הגדולות והבינוניות אחידות וטריות. האזורים הכהים בסוככות הכנף מבריקים. לסוככות הגדולות קצה בהיר מוגדר היטב ולסוככות הבינוניות קצה בגוון זיתי. בתחילת הסתיו שאריות של נרתיקי קולמוסים המעידים על חילוף מלא האופיני רק לבוגרים.
*שנה I* (גיל 3): אצל חלק מהפרטים בעיקר מאוכלוסיות דרומיות יותר ניתן לראות חילוף (ניגוד) בסוככות הבינוניות והגדולות ובשלישוניות. לעתים הניגוד קיים רק בסוככות הקטנות ואם גם זה לא ניכר ניתן לחפש בלייה בסוככות הכנף והשלישוניות הישנות לעומת חדשות. לסוככות הגדולות קצה בהיר מטושטש ולסוככות הבינוניות קצה בגוון לבנבן. נוצות הזנב יותר מחודדות ובלויות. העין בצבע אפור חום לעומת חום אדמוני אצל הבוגרים. לא יהיה שרי לנרתיקי קולמוסים בבסיסי נוצות הכנף.

אביב
לבוגרים ולצעירים יתכן גבול חילוף בסוככות הקטנות הבינוניות והגדולות. גיול אפשרי רק לבעלי נסיון במקרים בהם ניתן להבחין באברות או סוככות בלויות עם שוליים צרים בלויים וחומים האופיניות לצעירים ועל כן גיל 5. פרטים בעלי גבול גיול בין שני דורות של אברות או סוככות של בוגר - גיל 6.

*קביעת זוויג*:
הניצוי זהה לשני הזוויגים. כנף זכר 86-78, נקבה 81-73 (סוונסון).

*נתונים ומידות*:
כנף: 86-74 (סוונסון), 86-76 (צרעה).
טופר אחורי 13-10. א.י.2 = 3 = 4.