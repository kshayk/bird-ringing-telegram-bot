*פרוש הרים*
_Brambling / Fringilla montifringilla_

*טבעת:* V
*משפחה*: פרושיים

*זיהוי*:
גודל ומבנה כמו פרוש מצוי. קצות הסוככות הגדולות וכל החזה בצבע כתום צהבהב. על-שת לבן עם מעט צהוב אצל צעירים.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
*זכר בוגר* (גיל 6-4): החלק החיצוני של אברות היד, הכנפית, סוככות היד והסוככות הגדולות אחיד כמעט לגמרי בצבע שחור. כתם תת הקצה בנוצות הגב העליון בסתיו ובחורף רחב ומעוגל. הסוככות הקטנות ללא ניקוד זהוב צהבהב.
*זכר שנה II - I באביב* (גיל 5-3): החלק החיצוני של אברות היד, הכנפית, סוככות היד והסוככות הגדולות שלא הוחלפו חיוור יותר מהסוככות הגדולות החדשות והפנימיות. כתם תת הקצה בנוצות הגב העליון, בסתיו ובחורף, קטן ומחודד. הסוככות הקטנות בצבע חלודי בהיר או מנוקד כמו אצל הבוגר או עם ניקוד שחור.
*נקבות*: אותו שוני בסוככות הכנף כמו אצל הזכרים אבל ההבדלים הרבה פחות בולטים, מה שהופך קביעת גיל לקשה. לצעירות קצות נוצות הזנב מחודדים.

סתיו
לצעירים קצות נוצות הזנב מחודדים. כאשר קצות נוצות הזנב (3 ו-5) של פרטים בשנה ראשונה בלויים ועל כן מעוגלים (אוקטובר - ינואר), ההבדלים בין אברות של בוגר ושל צעיר קשים יותר לזיהוי.

*קביעת זוויג*:
*זכרים* : כיפה בצבע כחול שחור, כאשר הניצוי טרי (סתיו - חורף) קצות הנוצות בצבע אדמדם צהבהב.
*נקבות*: צבע הכיפה אינו כחול שחור.