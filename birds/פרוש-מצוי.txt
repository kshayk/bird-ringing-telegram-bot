*פרוש מצוי*
_Chaffinch / Fringilla coelebs_

*טבעת:* V
*משפחה*: פרושיים

*זיהוי*:
מקור חרוטי חזק. שני פסי כנף לבנים בולטים. על-שת בצבע צהוב ירקרק. שולי זנב לבנים בולטים.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
*זכר בוגר* (גיל 6-4): כנפית וסוככות היד בצבע שחור מאד קרוב לזה של הסוככות הגדולות. נוצות הזנב בעלות קצה קהה ולעתים לאברות הזנב הראשונה כתם תת קצה שחור.
*זכר שנה II - I* (גיל 5-3): באביב הכנפית, סוככות היד ולעתים חלק מהסוככות הגדולות החיצוניות בעלות צבע אפרפר יותר מזה של הסוככות הגדולות הפנימיות. נוצות הזנב מחודדות.
*נקבות*: אותו שוני בין הגילים אבל הרבה פחות בולט.

סתיו / חורף
גיול לפי זנב. לצעירים נוצות הזנב מחודדות יותר. ההבדלים נשמרים עד תחילת האביב ואז נעלמים בהדרגה.

חורף ואביב
תוספת:
*בוגר* (גיל 6-4): השלישוניות לא בלויות, רחבות וקצותיהן רחבים בצבע חלודי (זכר) או חלודי צהבהב (נקבה).
*שנה II - I* (גיל 5-3): השלישוניות בלויות (לרוב במידה רבה), צרות יותר, לשוליהן הצרים בצבע אפור/לבן/צהבהב.

*קביעת זוויג*:
*זכרים* : חזה בצבע אדמדם ורוד, נוצות כיפה ועורף בצבע כחלחל אפור וקצותיהן בחלקן אדמדם צהבהב.
*נקבות*: חזה חום בהיר, כיפה בצבע חום אפרפר.

*נתונים ומידות*:
כנף: נקבה 89.5-79, זכר 94.5-85.5.
תת המין הראשי _coelebs_ הוא גם החורף הנפוץ בישראל. תתי מין נוספים אינם ניתנים לזיהוי בשדה.