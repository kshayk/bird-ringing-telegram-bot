*צוקית בודדת*
_Blue Rock Thrush / Monticola solitarius_

*טבעת:* CC
*משפחה*: קיכליים

*זיהוי*:
קיכלי בעל מקור ארוך. צבעו כחלחל או חום בהיר מפוספס (למעט זכר בוגר שהוא כחול בקיץ). נוצות זנב שחרחרות עם קצה כחלחל לזכרים או חום אפרפר לנקבות. א.י.1 בתחום שבין קצרה מסוככות היד עד 6 מ"מ לבין ארוכה ב-2 מ"מ.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו
*בוגר* (גיל 4): כל הסוככות הגדולות טריות עם קצוות בהירים ושוליים כחלחלים לזכרים או כחלחלים אפורים. קצות נוצות הזנב החיצוניות רחבים, עגולים ולא בלויים עד לעתים פברואר.
*שנה I* (גיל 3): אברות היד וסוככות היד בלויות עם קצוות רחבים בהירים. לחלקם ניגוד בסוככות האמה. זכרים צעירים בעלי צבע כחלחל אפרפר ומפוספסים יותר מאשר בוגרים.

אביב
חלק מהסימנים בסתיו עדיין תקפים באביב במיוחד בלייה וצבע של אברות וסוככות יד.

*קביעת זוויג*:
לאחר חילוף קיץ חלקי:
*זכר*: סנטר וגרון כחלחלים עם רמזים אפורים. סוככות תת זנב כחלחלות עם קצוות בהירים ופסי תת קצה אפורים. כנף 130-118.
*נקבה*: סנטר, גרון וסוככות תת זנב בצבע אפור חום בהיר עם פסים שחומים. לנקבה בוגרת ייתכן צבע כחלחל עמום בעל-זנב, בגב ובחלקים נרחבים בחזה. כנף 126-116.