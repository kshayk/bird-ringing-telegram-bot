*צטיה*
_Cetti's Warbler / Cettia cetti_

*טבעת:* V
*משפחה*: סבכיים

*זיהוי*:
החלקים העליונים בצבע חום כהה עם רמזים אדמדמים. רק 10 נוצות זנב, רחבות ורכות למדי. סוככות התת זנב חומות מעוטרות לבן, צידי החזה והבטן בצבע חום אפרפר או אדמדם.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
קיץ / סתיו
*בוגר* (גיל 4): ללא נקודות על הלשון. קשתית בצבע חום אדמדם לבני 4 שנים ומעלה.
*צעיר* (גיל 3): פס שחור על הלשון הנעלם עד אוגוסט ונותרות ממנו רק נקודות חלשות בבסיס הלשון.

אביב
אי אפשר לגייל.

*קביעת זוויג*:
ניצוי זהה לשני הזוויגים. לזכרים אורך הכנף 66-59, לנקבות אורך הכנף 61-52.
הזכרים כבדים יותר ובעלי רגליים חזקות יותר. על פי כתם דגירה בעונת הקינון.

*נתונים ומידות*:
כנף 66-52 (סוונסון). זכר 68.5-61, נקבה 60.5-53 (צרעה), זכר 68-61, נקבה 61-52.5 (חולה).

תת המין המקומי _orientalis_ בהיר יותר בחלקים התחתונים מהתת מין הראשי _cetti_ ומעט גדול יותר. תת המין הראשי חורף בארץ. תת המין _albiventris_ משוטט. המופע שלו הכי בהיר בחלקים התחתונים כשהצבע האפור מוגבל לצידי הגוף ולסוככות תת הזנב בלבד. כנף עד 73 מ״מ.