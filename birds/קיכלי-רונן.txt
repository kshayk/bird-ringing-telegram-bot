*קיכלי רונן*
_Song Thrush / Turdus philomelos_

*טבעת:* C (CC)
*משפחה*: קיכליים

*זיהוי*:
החלקים התחתונים בצבע לבן צהבהב בהיר עם ניקוד כהה גס. סוככות התת כנף ובית השחי בצבע כתום צהבהב בהיר. ללא לבן בזנב.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
סתיו
*בוגר* (גיל 4): הסוככות הגדולות בעלות בלייה אחידה. קצות נוצות הזנב רחבות יותר. סוככת היד הארוכה ביותר אחידה בצבעה החום.
*שנה I* (גיל 3): ניגוד בסוככות הגדולות - לחיצוניות שלא הוחלפו כתם בהיר גדול המתפשט לאורך הניצב והן חומות וקצרות יותר מ2-3 הפנימיות ביותר שהן הטריות. קצות נוצות הזנב מחודדות. לסוככת היד הארוכה ביותר קצה חום שחור המנוגד לצבע אדמדם בהיר של שאר הנוצה.

אביב
למספר ניכר של פרטים בשנה II עדיין יש ניגוד בסוככות הגדולות. אלה בד"כ בלוייות מאוד.

*קביעת זוויג*:
הזוויגים זהים בניצוי.

*נתונים ומידות*:
כנף: 127.5-110 (129) (ירושלים).
תת מין _nataliae_ כנף 130-112 גדול בממוצע מהתת מין הראשי _philomelos_ אורך 126-107, ויותר בהיר באופן כללי. החלקים העליונים יותר אפורים, החלקים התחתונים יותר לבנים ועם פחות ניקוד.