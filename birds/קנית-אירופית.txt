*קנית אירופית*
_Great Reed Warbler / Acrocephalus arundinaceus_

*טבעת:* AB
*משפחה*: סבכיים

*זיהוי*:
כמו קנית קטנה מגודלת. דומה בצבעים חוץ מזכר בוגר שיש לו בחזה העליון פספוס כהה. כנף גדולה מ-87 מ״מ. מקור גדול באופן יחסי למקור של קנית קטנה.

*חילוף נוצות*:
*בוגר*: קיץ חלקי, חורף מלא (חורף שני חלקי).
*צעיר*: קיץ חלקי, חורף מלא (חורף שני חלקי).
החילוף החלקי בקיץ לרוב אינו כולל נוצות כנף או זנב, אלא רק נוצות גוף. חילוף מושהה בקיץ לא מתקיים בפרטים בוגרים של מין זה.

*גיול*:
סתיו
*בוגר* (גיל 4): צבע החלקים התחתונים לבנבבן וצבע החלקים העליונים חום-זיתי עד אפור מלוכלך. הופעת נוצות טריות במצח וחלקים אחרים. גרון וחזה עליון לעתים עם פסים דקים. צבע עין חום אדמדם.
*שנה I* (גיל 3): צבע החלקים התחתונים בז' וצבע החלקים העליונים חום אדמדם. נוצות כנף וזנב טריות לפחות עד אוקטובר ומשם ואילך מתבלות. גרון וחזה עליון ללא פסים. צבע עין אפור כהה.

אביב
בלתי ניתן לגיול.

*קביעת זוויג*:
ניצוי זהה לשני הזוויגים. פרטים מקננים ניתנים לזיהוי ע״פ כתם דגירה ועל פי בלוטות הביב. ראו הבדלים מסוימים בגודל הכנף.

*נתונים ומידות*:
התת מין הנפוץ _arundinaceus_. תת מין נדיר _zarudnyi_ בהיר יותר בכל החלקים, פחות ערמוני בחלקים העליונים. המידות זהות לשני תתי המינים וקיימים הרבה מופעי ביניים.