*קנית בצרה*
_Basra Reed Warbler / Acrocephalus griseldis_

*טבעת:* BG
*משפחה*: סבכיים

*זיהוי*:
בגודל ביניים בין קנית קטנה לקנית אירופית/אפריקנית. כנפיים ארוכות ומחודדות. מקור ארוך ודק ומעט כפוף כלפי מטה בקצהו. זנב קצר. חלקים עליונים בעלי גוון אפור-זיתי. חלקים תחתונים לבנים עם ניקוד עדין. פס גבה בולט יחסית לפני העין. מגרעת פנימית באברת יד שנייה ארוכה ועמוקה מאד, יוצרת מדרגה בזווית ישרה. רגליים כהות למדי בכל הגילאים.

*חילוף נוצות*:
*בוגר וצעיר*: קיץ חלקי (נוצות גוף בלבד), חורף מלא.

*גיול*:
קיץ / סתיו
*בוגר* (גיל 4): אברות שחוקות ובלויות, גוונים זיתיים דהויים לחלקים העליונים. עין חומה-אפורה. לשנה II עין אפורה כהה למדי (כמו אצל קנית קטנה) ולעתים מופיעות נקודות לשון.
*צעיר* (גיל 3): ניצוי טרי מאד, גוונים מעט חומים יותר לחלקים העליונים, במיוחד לסוככות ולשלישוניות. עין כהה מאד, נקודות לשון.

*קביעת זוויג*:
כתם דגירה לנקבות.

*נתונים ומידות*:
כנף: 87-80 מ״מ, זנב 63-61 מ״מ, משקל 21-16.5 (23) גרם (חולה ועמק בית שאן).