*קנית קטנה*
_Reed Warbler / Acrocephalux scirpaceus_

*טבעת:* X
*משפחה*: סבכיים

*זיהוי*:
חלקים עליונים בצבע חום זיתי והעל-שת נוטה לערמוני. חלקים תחתונים בצבעי לבן בז'. קדמת העין כהה. במקרה של כנף באורך 68 מ״מ ומעלה קיים חשד גבוה לקנית ביצות (ויש לבדוק נוסחת כנף אצל קנית ביצות).

*חילוף נוצות*:
*בוגר וצעיר* - קיץ חלקי (נוצות גוף בלבד), חורף מלא (קיץ חלקי, חורף ראשון מלא, חורף שני חלקי).

*גיול*:
סתיו
*בוגר* (גיל 4): נוצות הכנף והזנב בלויות. העין בצבע חום-אפרפר או אדום-חום. הרגליים בצבע ורוד-חום בהיר, לעתים עם קצת צהוב אך ללא כחול-אפרפר. לרוב אין נקודות בלשון (באופן נדיר נתפסים פרטים בוגרים או בשנה II בעלי נקודות בלשון, לכן אין להסתמך על קריטריון זה בלבד), או רק סימנים מטושטשים.
*שנה II* (גיל 5): קשה לגייל בוודאות. נוצות הכנף והזנב בלויות. העין בצבע אפור-זיתי. הרגליים בצבע ורוד-חום בהיר, עם מעט כחול-אפרפר. אין נקודות בלשון, או רק סימנים מטושטשים.
*שנה I* (גיל 3): נוצות הכנף והזנב טריות. העין בצבע אפור כהה. הרגליים בצבע אפור-כחול כהה למדי. נקודות בלשון, לפחות עד תחילת אוקטובר.

אביב
גיול במקרים בולטים בלבד.
*בוגר* (גיל 6): העין בצבע אדמדם חם או אדום-חום. אין צבע כחלחל-אפור ברגליים.
*שנה II* (גיל 5): העין בצבע חום-זיתי או אפור זיתי. הרגליים עם רמה משתנה של צבע כחלחל אפור. לפרטים מעטים עדיין נקודות בלשון. אי אפשר לזהות את רובם.

*קביעת זוויג*:
ניצוי זהה לשני הזוויגים. פרטים מקננים ניתנים לזיהוי ע״פ כתם דגירה: פרטים בעלי כתם ברור - נקבות.

*נתונים ומידות*:
קצה מקור לגולגולת 18.5-15.
כנף: 73-62 (סוונסון) 71.5-60.5 (ירושלים).
התת מין הנפוץ והמקנן _fuscus_ בהיר יותר אפרפר זיתי בחלקים העליונים ובשולי אברות הכנף והזנב. פחות אדמדם. בעל גבה וטבעת עין לבנים יותר מהתת מין הראשי. תת המין הראשי _scirpaceus_ נפוץ גם הוא אך אינו מקנן, חלקים עליונים יותר חומים זהובים.