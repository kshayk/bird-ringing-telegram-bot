*רמית*
_Eurasian Penduline Tit / Remiz pendulinus_

*טבעת:* X
*משפחה*: רמיות

*זיהוי*:
קטנה עם מקור חרוטי ומחודד. הגב העליון אדמדם או חום צהבהב. צבעי הראש לבן אפור שחור וחום. מסכה שחורה מסביב לעין.

*חילוף נוצות*:
*בוגר* - קיץ מלא.
*צעיר* - קיץ חלקי.
פרטים בוגרים עשויים שלא להשלים את החילוף המלא בקיץ ולכן בסתיו יראו אברות אמה ישנות ובלויות.

*גיול*:
סתיו / חורף
*בוגר* (גיל 4): המסכה בפנים בולטת. הסוככות הגדולות אחידות בצבע אדמדם כהה. כיפה ועורף בצבע אפור עם ניקוד בצבע חום.
*שנה I* (גיל 3): המסכה בפנים קטנה. ניגוד בסוככות הגדולות בין ישנות בלויות לטריות ובינן לסוככות היד הבלויות. כיפה ועורף בצבע חום.

*קביעת זוויג*:
אביב
*זכר*: הגב בצבע אדום חום. הכיפה והעורף בצבע אפור חום כהה עם רמזים צהבהבים. ניקוד אדמדם בחזה. מסיכה שחורה מודגשת בעיקר במצח.
*נקבה*: הגב בצבע אדמדם בהיר או כתמתם בהיר. הכיפה בצבע אפור חום בהיר. החזה ללא ניקוד אדמדם או מעט מאוד.

*נתונים ומידות*:
כנף: 57-52.
תת המין החורף והנודד הנפוץ בארץ _menzbieri_ ללא פס ערמוני מעל המסכה השחורה, או עם פס צר מאד. החלקים העליונים והסוככות פחות אדמוניים מאשר לתת מין הראשי ומנוגדים לעל שת והגב התחתון הבהירים. לתת מין הראשי _pendulinus_ שאינו נפוץ פס ערמוני רחב מעל המסכה השחורה וחלקים עליונים בצבע אדמוני עמוק. גב תחתון ועל שת בצבע קרם. תת המין _caspius_ חורף אקראי. בעל פס ערמוני רחב יותר מעל המסכה השחורה המגיע עד לכיפה ואף מתאחד לעתים עם הגב העליון. חלקים עליונים וסוככות בצבע אדמוני מבריק. קצות נוצות החזה בצבע קינמון יוצרים כמעט פס רוחב בחזה, תופעה הקיימת במידה מועטה בהרבה גם בתתי המין האחרים.