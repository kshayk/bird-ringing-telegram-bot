*שחרור*
_Blackbird / Turdus merula_

*טבעת:* C
*משפחה*: קיכליים

*זיהוי*:
כהה. אחיד בצבע שחור או חום כהה עם ניקוד בהיר בגרון ואדמדם בחזה. מקור בצבע צהוב או כתום. הצעירים חומים ומנוקדים.

*חילוף נוצות*:
*בוגר* - קיץ מלא.
*צעיר* - קיץ חלקי.

*גיול*:
*בוגר* (גיל 8): זכר בעל רגליים צהבהבות. נקבה בעלת מקור צהוב לגמרי.
*בוגר* (גיל 4 / 6): כל הסוככות הגדולות אחידות בצבען, שחורות (זכרים) או אפור זיתי (נקבות). כל הכנף בלויה באופן אחיד. נוצות הזנב המרכזיות לרוב די רחבות. מבצע חילוף מלא מאוגוסט עד תחילת אוקטובר.
*שנה I או II באביב (גיל 3 / 5): ניגוד ברור בין סוככות גדולות לסוככות יד, וכן בין אברות בלויות לסוככות שהוחלפו. נוצות הזנב האמצעיות צרות למדי.
נקבות בשנה II קשות לגיול ביוני עד יולי בגלל שחיקה ניכרת.

*קביעת זוויג*:
אביב
*זכרים*: כל הניצוי שחור או חום שחור כהה. המקור צהוב (זכרים בשנה II לעתים בעלי מקור כהה חלקית עד אפריל).
*נקבות*: החלקים העליונים בצבע חום אפרפר כהה לרוב עם רמזים זיתיים. החזה והגרון בצבע חום אדמדם מפוספסים או מוכתמים בשחור. המקור בצבע ורדרד כהה או צהבהב חום. צבע החלקים התחתונים משתנה בין הפרטים באופן נרחב. כת"ד בולט.

סתיו
*זכר בוגר*: כמו זכר באביב.
*זכר שנה I*: חלקים עליונים בצבע חום שחור אך לעולם לא עם רמזים זיתיים כמו אצל הנקבות. נוצות הזנב כמעט שחורות. החלקים התחתונים בד"כ בצבע חום אפרפר או שחום אך לעתים הגרון והחזה בצבע חום אדמדם מפוספס בשחור כמו אצל הנקבות. המקור בצבע שחור בד"כ עד דצמבר - ינואר, ומשם ואילך עובר לצהוב בהדרגה.
*נקבות*: כמו באביב.

*נתונים ומידות*:
כנף: 132-114.5 (134.5) (ירושלים).
בחורף מופיעים לעתים שחרורים מתת מין _aterrimus_ שהם בהירים יותר מהתת מין המקומי _syriacus_. תת המין _merula_ גדול יותר - כנף 137-128, לזכר צבע שחור מבריק בחלקים העליונים וצבע חום אדמוני לחזה ולצידי הבטן עם בטן חומה כהה וגם גרון כהה.