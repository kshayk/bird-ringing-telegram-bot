*שיחנית צהובת בטן*
_Icterine Warbler / Hippolais icterina_

*טבעת:* X
*משפחה*: סבכיים

*זיהוי*:
החלקים התחתונים בצבע צהוב לימוני חיוור. החלקים העליונים ירקרקים. כתם כנף בהיר עקב שוליים בהירים לאברות האמה ולשלישוניות. קדמת העין בצבע בהיר. אין לבן בזנב. בסיס מקור רחב. רגליים אפורות עד אפורות כחולות. זנב רבוע למדי.

*חילוף נוצות*:
*בוגר*: קיץ חלקי (נוצות גוף בלבד), חורף מלא; (חורף I חלקי, חורף שני מלא).
*צעיר*: חורף מלא.

*גיול*:
סתיו
*בוגר* (גיל 4): נוצות הכנף בלויות, ועקב כך אין כתם כנף בהיר אלא אולי פס צהבהב לבן.
*שנה I* (גיל 3): נוצות הכנף טריות לגמרי. כתם כנף צהבהב.

אביב
בלתי ניתן לגיול.

*קביעת זוויג*:
ניצוי זהה לשני הזוויגים.

*נתונים ומידות*:
כנף: 82-73 (סוונסון), א.י.2 = 4/5 (=4).
שיחנית רוננת (_H.polyglotta_) כנף: 71-62 והכנף עגולה יותר.
מוניטיפית.