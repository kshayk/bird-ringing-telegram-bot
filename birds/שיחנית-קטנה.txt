*שיחנית קטנה*
_Eastern Olivaceous Warbler / Hippolais pallida_

*טבעת:* X
*משפחה*: סבכיים

*זיהוי*:
החלקים העליונים והעל-שת בצבע אפרפר צהבהב ולא צהבהב חלודי. קצה הזנב רבוע ובעל שוליים אפרפרים לבנים וקצוות לבנים לנוצות הזנב החיצוניות. פס בהיר מעל קידמת העין. טופר קצר יחסית לקנית קטנה. רגליים בצבע אפור חום. לוע צהוב. אברות אפורות. ללא כתם כנף בולט.

*חילוף נוצות*:
*בוגר וצעיר* - קיץ חלקי (נוצות גוף בלבד), חורף מלא.

*גיול*:
סתיו
*בוגר* (גיל 4): נוצות הכנף בלויות.
*שנה I* (גיל 3): נוצות הכנף טריות.

אביב
במקרים נדירים פרטים בעלי נקודות ברורות בלשון - צעירים, פרט לכך אי אפשר לגייל.

*קביעת זוויג*:
ניצוי זהה לשני הזוויגים.

*נתונים ומידות*:
כנף 71-62 (סוונסון), 72-60 (ירושלים) מעל 70 חשד לשיחנית גדולה. המרחק בין קצה השלישונית האמצעית לקצוות שתי האחרות זהה.
א.י.2 = 7-6 (5/6) אורך מקור 18.5-15.

תת מין _elaeica_ הנפוץ בנדידה ובקינון בארץ. תת המין הראשי _pallida_ ותת מין נוסף _tamariceti_ נדירים ביותר ואינם שונים מהותית בגודל מתת מין _elaeica_.