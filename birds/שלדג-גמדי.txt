*שלדג גמדי*
_Common Kingfisher / Alcedo atthis_

*טבעת:* BB
*משפחה*: שלדגיים

*חילוף נוצות*:
*בוגר*: קיץ מלא עד אוקטובר (מושהה כתוצאה מחילוף מאוחר או קור פתאומי).
*צעיר*: קיץ חלקי עד יולי-אוגוסט וחילוף מלא בסתיו שני (גיל 5).

*גיול*:
סתיו / חורף
*בוגר* (גיל 4): אברות היד בלויות וברבים ניכרת תחילת חילוף. בסתיו (אוגוסט-אוקטובר) השרשכף והרגל בצבע כתום עם אפשרות לכתמים חומים. חזה כתום.
*צעיר* (גיל 3): כל נוצות התעופה טריות ולא בלויות (אין חילוף). בסתיו רגליים וקידמת השרשכף והרגל בצבע חום. קצות נוצות החזה בצבע ירקרק או אפור אך לעתים כתומות כבוגרים. בחודשים נובמבר עד מרס לא ניתן להבריד בינם לבין בוגרים.

אביב
*קיץ I* (גיל 5): אברות היד החיצוניות ואברות האמה הפנימיות בלויות ושחוקות בקצוות אם כי יש להיזהר מבוגרים שביצעו חילוף מושהה.
*בוגר* (גיל 6): אברות היד והאמה טריות יחסית עם בלייה מועטה לקראת הקצוות. לפרטים שביצעו חילוף מושהה יהיו אברות יד חיצוניות בלויות מאד וחיוורות לעומת אברות יד פנימיות חדשות.

*קביעת זוויג*:
*זכר בוגר*: לפחות שני שליש מהמקור התחתון בצבע שחור המתבהר לעתים לקראת הבסיס והופך לכתום.
*נקבה בוגרת*: שני שליש מהמקור התחתון בצבע כתום והופכים לחום כהה לקראת השליש בקצה.
*צעירים זכרים*: כיפה וגב תחתון כחולים ירקרקים.
*צעירים נקבות*: כיפה וגב תחתון ירוקים כחלחלים.