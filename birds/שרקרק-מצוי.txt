*שרקרק מצוי*
_European Bee-eater / Merops apiaster_

*טבעת:* C
*משפחה*: שרקרקיים

*חילוף נוצות*:
*בוגר*: קיץ מלא מושהה, חורף חלקי / קיץ חלקי, חורף I מלא, חורף II חלקי.
*צעיר* (גיל 3): קיץ חלקי, חורף מלא / קיץ מלא מושהה, חורף חלקי.

הבוגר מחליף חילוף מלא אשר מתבצע בעיקרו באתרי החריפה אך עשוי להתחיל עם חילוף אברות היד הפנימיות כבר באתרי הקינון (חילוף מושהה). הצעיר מחליף גם הוא חילוף מלא באתרי החריפה, אשר מתחיל לעתים נדירות יותר באתרי הקינון, אך נמנע מחילוף של סוככות היד.

*גיול*:
גיול על פי סוככות היד הוא האמין ביותר.

סתיו / חורף
*בוגר* (גיל 6): העורף והגב העליון בצבע חום ערמוני. הגב התחתון והעל-שת בצבע צהוב מוזהב, לעתים עם פסים ירוקים. נוצות הזנב האמצעיות ארוכות ומפותחות. סוככות היד בצבע כחול ירקרק כמו גם שולי אברות היד והכנפית. העין בצבע אדום אפרפר עד אדום חום.
*שנה II* (גיל 5): כמו בקיץ ראשון אבל הניצוי יותר בלוי. סוככות היד מאד שחוקות וחומות לעתים עם מעט מאד שוליים כחולים מנוגדים בברור לאברות היד והכנפית בצבע ירוק כחלחל. לחלק מהפרטים ניגוד בסוככות היד.
*שנה I* (גיל 3): העורף, הגב העליון וסוככות הכנף העליונות בצבע ירוק דהוי. גב תחתון ועל-שת בצבע ירוק צהבהב. נוצות הזנב האמצעיות ללא קצוות מוארכים. העין בצבע חום או חום אדמדם.

אביב / קיץ
*בוגר* (גיל 6): כמו בסתיו.
*שנה II* (גיל 5): כמו בוגר אך שולי סוככות היד בצבע כחול מנומר בשחור. ניגוד לשולי אברות היד והכנפית בצבע כחול ירקרק - נראה בבירור בכנף סגורה. קצות נוצות הזנב האמצעיות מוארכות.

*קביעת זוויג*:
*זכר*: החלק החיצוני של הסוככות הגדולות אחיד בצבע אדום ערמוני כמו גם הסוככות הבינוניות.
*נקבה*: החלק החיצוני של הסוככות הגדולות בצבע אדום ערמוני עמום עם שוליים בצבע כחול ירקרק. הסוככות הבינוניות כמו אצל הזכרים אך מעורבות עם ירוק.