*תחמס אירופי*
_European Nightjar / Caprimulgus europaeus_

*טבעת:* C
*משפחה*: תחמסיים

*חילוף נוצות*:
*בוגר* - קיץ חלקי או מושהה. חורף מלא.
*צעיר* - קיץ חלקי. חורף מלא (מושהה).

*גיול*:
אביב / סתיו
*צעיר* (גיל 3): דומה לבוגר אך יותר בהיר עם דגם מתולע פחות בולט. לאברות יד, אמה וזנב קצוות בהירים בצורת חץ.
*שנה II* (גיל 5): אצל חלק מהפרטים ניתן לראות אברות אמה או סוככות אמה שלא הוחלפו השונות בדגם שלהן מנוצות חדשות של בוגר בכך שהסימנים הצבהבים בהירים בקצה הנוצות מוגדרים יותר וחדים יותר מאשר אצל הבוגר.
*בוגר* (גיל 6): אצל חלק מהפרטים ניתן לראות אברות אמה שלא הוחלפו אך דומות בדגם שלהן לנוצות החדשות.
*בוגר* (גיל 4): אחידות בדגם ובגיל של אברות האמה.

*קביעת זוויג*:
*זכר בוגר*: שתי נוצות הזנב החיצוניות בעלות קצה לבן באורך של 28-20 מ"מ. לחלק הפנימי של שלוש אברות היד החיצוניות יש נקודה לבנה.
*נקבה בוגרת*: שתי נוצות הזנב החיצוניות ללא קצה לבן אך לקצוות כל אברות הזנב קצה צהבהב בהיר היוצר פס רוחב צר לזנב.

*נתונים ומידות*:
10 אברות יד, 13 אברות אמה, 10 אברות זנב. חילוף א.א. משני הכיוונים. כנף: 201-184.
4 תתי מין בישראל. שני הנפוצים הם _europaeus_ ו _meridionalis_. תת מין שאינו נפוץ _unwini_ ותת מין נדיר _sarudnyi_. ההבדלים ביניהם קטנים ורק עם פרטים אופיניים ניתן להפריד בעזרת גודל, צבע כללי וכמות הלבן באברות היד החיצוניות של זכרים בוגרים:

*תת מין europaeus*: כנף: 208-184, כמות הלבן באברת יד השניה: לעתים רחוקות יחרוג הלבן לצד החיצוני של האברה.
*תת מין meridionalis*: כנף: 192-172, גוון כללי: מעט יותר בהיר בחלקים העליונים מהתת מין הראשי, פספוס עדין בכיפה ובגב העליון. כמות הלבן באברת יד השניה: לעתים קרובות יחרוג הלבן לצד החיצוני של האברה.
*תת מין unwini*: כנף: 196-172, גוון כללי: בהיר יותר משני הקודמים. עם גוון חולי. פחות מתולע ופחות מפוספס. כמות הלבן באברת יד השניה: רבה וחורגת לצד החיצוני של האבה.
*תת מין sarudnyi*: כנף: כמו _unwini_, גוון כללי: דומה לנפוצים. כמות הלבן באברת יד השניה: רבה וחורגת לצד החיצוני של האברה.