*תמירון*
_Black-Winged Stilt / Himantopus himantopus_

*טבעת על הטיביה:* EE
*משפחה*: חופמאים

*זיהוי*:
ניצוי הגוף לבן למעט גב עליון חום או שחור. כנפיים שחורות מלמעלה ומלמטה ולעתים צבעי אפור שחור גם בכיפה ובעורף. רגליים ארוכות מאוד בצבע אדום. מקור ארוך עדין ושחור. הצעירים יותר חומים עם רגליים ורדרדות אפורות.

*חילוף נוצות*:
*בוגר* - חילוף מלא בין יולי/אוג. לנובמבר/דצמבר.
*צעיר* - חילוף קיץ חלקי.

*גיול*:
*בוגר מופע קיץ*: הגב שחור או חום והסוככות שחורות. אברות אמה שחורות. קצה אברות היד הפנימיות שחור. כיפה ועורף לבנים או עם שחור בכמויות משתנות.
*בוגר מופע חורף*: ניצוי כמו בקיץ אך הכיפה והעורף בצבע חום-אפור. אברות יד טריות.
*צעיר*: כל החלקים העליונים וסוככות התת כנף בעלי קצוות וכתמים בצבע אדמדם בהיר. קצות אברות היד הפנימיות ואברות האמה בצבע לבן.
*חורף ראשון*: כמו נקבה בוגרת בחורף בכך שהעורף בצבע חום. סוככות ובמיוחד הבינוניות הפנימיות בעלות שוליים צהבהבים עד לאביב. קצוות לבנים לאברות האמה ואברות היד הפנימיות. אברות היד בלויות.
*קיץ ראשון*: רק אברות יד בלויות ואברות עם קצוות לבנים יכולים להבדיל מנקבה בוגרת. החילוף מתחיל במאי אך יכול להימשך עד לחורף השני ועל כן שומרים על אברות אמה בעלות קצוות לבנים לאורך כל הסתיו השני.

*קביעת זוויג*:
*זכר*: גב שחור. כיפה ועורף שחור או לבן. כנף מעל 240 מ"מ וטרסוס מעל 125.
*נקבה*: גם חום מנוגד לכנפיים שחורות. כיפה ועורף לבנים עם קצוות אפוריםץ כנף מתחת ל-235 וטרסוס פחות מ-115 מ"מ.

*נתונים ומידות*:
כל אפשרויות הצבעים לכיפה והעורף אפשריים לשני המינים.