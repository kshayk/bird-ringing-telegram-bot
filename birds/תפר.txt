*תפר*
_Zitting Cisticola / Cisticola juncidis_

*טבעת:* R
*משפחה*: סבכיים

*זיהוי*:
קטן מאד. כנף 55-44 מ״מ. זנב קצר ומעוגל. כתמים שחורים בתת קצה אברות הזנב ולבנים בקצה, למעט באמצעיות. חלקים עליונים בצבע חום חולי עם פספוס כהה.

*חילוף נוצות*:
*בוגר* - קיץ מלא.
*צעיר* - קיץ מלא, (קיץ חלקי).
מין זה אינו מבצע חילוף חורף.
הצעירים לרוב מבצעים חילוף מלא בקיץ אך לעתים נדירות (<10%) מוותרים על חילוף של סוככות היד הפנימיות.

*גיול*:
אביב / קיץ
*בוגר* (גיל 4): אברות כנף וזנב בלויות למדי.
*שנה I* (גיל 3): אברות כנף וזנב טריות לפחות עד אוגוסט.

חורף / אביב
אי אפשר לגייל פרט לפרטים בעלי ניגוד באברות היד שהם ממחזורי קינון מאוחרים (גיל 3/5).

*קביעת זוויג*:
*זכר*: כנף 55-47, כתם דגירה חלקי, לוע שחור או ורוד שחור. כיפה חומה אחידה.
*נקבה*: כנף 50.5-44, כתם דגירה, לוע ורדרד, כיפה חומה כהה עם פספוס.

*נתונים ומידות*:
תת מין הנפוץ בישראל _neurotica_ נראה יותר דהוי מהתת מין הראשי _juncidis_ גם במופע הטרי וגם במופע הבלוי. עם פספוס חום (ולא שחור) בולט בעל שת. בחלקים התחתונים יותר בהיר כשהצבע בז' מוגבל לצידי הבטן בלבד.